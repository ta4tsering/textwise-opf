[𰿟336b]
{D1442}:





༄༅




༅#𰵁། །རྒྱ་གར་སྐད་དུ། ཤྲཱི་བཛྲ་ཌཱ་ཀ་སྱ་:སྟོ་ཏྲ་དཎྜ་ཀ་ནཱ་མ། བོད་སྐད་
དུ། དཔལ་རྡོ་རྗེ་མཁའ་འགྲོའི་བསྟོད་པ་རྒྱུན་ཆགས་ཞེས་བྱ་བ། དཔལ་འཁོར་
ལོ་སྡོམ་པ་ལ་ཕྱག་འཚལ་ལོ། །ཨུཏྤལ་མདོག་སྔོན་ཆར་སྤྲིན་ཕྲེང་བ་དྲི་མེད་ནམ་
མཁའ་སྔོན་པོའི་མཆོག་རླུང་ཆེན་མེ་ཆུ་ས་ཡི་དཀྱིལ་འཁོར་སྟེང་དུ་གནས་པའི་གསེར་
གྱི་རི་བོའི་སྟེང་ན་པདྨ་རྒྱས་པའི་གདན་གནས་དབང་ཕྱུག་མནན་ཅིང་དཀར་མོའི་ནུ་
མ་གཉིས་པོ་མཉམ་བརྫིས་ཟིལ་གྱིས་དབང་#𰵂པོ་ཉེ་དབང་ཉི་མ་ཟླ་བ་ལ་སོགས་ལྷ་
རྣམས་བསྔགས་མཛད་ལྷ#𰵃་མིན་དུ་མ་སྐྲག་པར་མཛད་#𰵄ཅིང་འཇིག་རྟེན་བསྲུང#𰵅་
མཛད་དོགས་པ་ཀུན་འཕྲོགས་སྟག་ལྤགས་ན་:བཟས་བཀབ་མཛད་#𰵆ངན་བསྒྲལ་
བརྟན་ཞིང་ཟབ་པའ#𰵇ི་ཡི་གེ་ཧཱུཾ་དང་ཕཊ་ཀྱི་རྣམ་པ་ཧཱ་:ཧཱའི་ང་རོ་ནམ་མཁའ་ཀུན་
གང་སྣ་ཚོགས་རྡོ་རྗེ་ཟླ་ཕྱེད་ཀྱིས་མཚན་གཙུག་ཏོར་དམ་པ་གཏི་མུག་མུན#𰵈་བཅོམ་
ལེགས་པར་སྒྲོལ་བ་དུང་ཆེན་ཕྲེང་:བ#𰵉འི་བར་བའི་རྡོ་ར#𰵊ྗེ་སྒྲར་བཅས་དྲིལ་བུ་རབ་


[𰿠337a]
གསལ་དམ་པའི་ཕྱག་རྒྱ་ཉེ་བར་འཁྱུད་པ་གཉིས་མེད་ཡེ་ཤེས་ཆགས་པའི་ཡན་ལག་
རང་བཞིན་བཙུན་མོའི་གྲོགས་དང་ལྡན་པ་ཕྱག་གཉིས་གླང་ཆེན་མྱོས་པ་ཆེན་པོའི་
པགས་པའི་ན་བཟའ་བསྣམས་པས་བྲེལ་ཞིང་རྣམ་པར་འཕྲོ་བའི་དགྲ་སྟ་མདུང་རྣོ་གྲི་
གུག་འབར་བའི་རྡོ་རྗེ་ཁ་ཊྭཱཾ་ག་དང་ཞགས་པ་འཕྲོ་བ་ཚངས་པའི་མགོ་དང་ཅང་ཏེའུ་
དང་ནི་ཐོད་པ་འཕྲོ་བའི་ཕྱག་རྣམས་ཀྱིས་མཛེས་ཤ་དང་ཚིལ་བུ་ཆེན་པོ་གསོལ་བ་
བསམ་གཏན་ལྡན་པ་ཅོད་པན་ལྡན་པ་ཡེ་ཤེས་ལྡན་པ་བློ་ནོར་ལྡན་པ་བཅུ་དྲུག་ཕྱེད་
ཕྱེད་ཞ#𰵋ལ་དང་ལྡན་པ་སྤྱན་གསུམ་དག་པར་མཛད་པ་:མི་མགོའི་ཕྲེང་བས་བརྒྱན་པ་
འཇིགས་སུ་རུང་བ་དྲག་པོ་མི་བཟད་འཁོར་བའི་དགོན་པ་ཡང་དག་སྒྲོལ་བ་བདུད་
རྣམས་འཇོམས་པ་རྡོ་རྗེ་སེམས་དཔའ་ལ་ཕྱག་འཚལ།། །།
དེ་ཡི་རྗེས་སུ་ཕྱོགས་ཀྱི་པདྨའི་འདབ་མ་བཞིར་བཞུགས་མཁའ་འགྲོ་ཆེན་མོ་ལཱ་
མ་དུམ་སྐྱེས་གཟུགས་ཅན་མ་ནི་ཡིད་འཕྲོག་བྱེད་མ་རྣམས་དང་ལྡན་ཞིང་མཚམས་སུ་
ཀུན་གནས་ཐོད་པས་བསྐོར་ཅིང་དེ་ནས་སྐུ་གསུང་ཐུགས་ཀྱི་འཁོར་ལོར་བཞུགས་
ཤིང་ས་འོག་ས་ས#𰵌ྟེང་མཐོ་རིས་སྤྱོད་པ་དེ་ཉིད་གསུམ་ལས་ཁྲོས#𰵍་པ་དཔའ་བོ་དཔའ་
མོའི་དབང་ཕྱུག་འཁོར་ལོ་དམ་པ་འཁོར་ལོ་ཅན་ནི་ཕྱོགས་དང་ཕྱོགས་མིན་དག་ན་
གནས་པའི་ཁྭ་གདོང་ལ་སོགས་ལྷ་མོ་བརྒྱད་ཀྱིས་མངོན་པར་མཆོད་ཅིང་རང་གི་ལྷ་
མོས་མཉམ་པར་སྦྱར་བའི་སྒེག་པ་དང་ལྡན་བདུད་ཀྱི་སྡེ་རྣམས་སྔངས་པར་མཛད་པ་
རྣམ་པར་འཕྲོ་བ་སེམས་ཅན་ལ་ནི་ཡང་དག་ཆགས་ཅན་སྡང་ལ་རྣམ་སྡང་ཁྲོ་ལ་ཀུན་
ཁྲོ་ཉོན་མོངས་རྣམས་འཇོམས་འཆི་བདག་བདུད་སོགས་ཁྲག་དྲོན་བཏུང་བས་ཚིམ་
པའི་ཐུགས་བདེ་འཇིག་རྟེན་གསུམ་ན་མཛད་པ་གཅིག་བཞུགས་སངས་རྒྱས་མཛད་
བརྩོན་རྡོ་རྗེ་ལྷ་མོའི་བདེ#𰵎་བ་རེག་པ་ལས་སྐྱེས་བ་སྤུ་ལངས་པའི་ཚོགས་ཀྱིས་ཁྱབ་པའི་
སྐུ་ཅན་སྤྱན#𰵏་གྱི་རྫི་མ་གཡོ་ཞིང་མགུར་གྱི་སྦུབས་ནས་སིད་ཀྱི་སྒྲར་བཅས་བཞད་ཅིང་


[𰿡337b]
ཡིད་འོང་ཕྱག་གི་ཞགས་པས་མགུལ་འཁྱུད་ནུ་མ་གཉིས་རྒྱས་མཁྲང་རྟེན་ལས་བྱུང་
རྡུལ་གྱི་ཐིགས་པའི་ཚོགས་ཀྱིས་མཆོད་ཅིང་ཉི་མ་བྱེ་བའི་འོད་ཀྱི་སྣ#𰵐ང་བས་ཕྱོགས་ཀྱི་
དཀྱིལ་འཁོར་སྣ་ཚོགས་ཁྱབ་ཅིང་སྙན་ཆས་བརྒྱན་པ་ཟླ་བ་གཞོན་ནུ་ཕྱེད་པའི་མཆེ་
བའི་མྱུ་གུ་ལྷམ་མེ་དཔལ་མཛད་བློ་མཛད་ཚིམ་པ་སྟེར་ཞིང་རྒྱས་པ་སྟེར་བ་རྒྱལ་སྲིད་
སྟེར་ཞིང་དངོས་གྲུབ་སྟེར་བ་ཕུན་སུམ་ཚོགས་པ་ཐམས་ཅད་རབ་སྟེར་འདྲེན་པ་རྡོ་རྗེ་
མཁའ་འགྲོ་ལ་ནི་རྟག་ཏུ་འདུད།། །།
དཔེ་མེད་ཐུགས་རྗེའི་ཉམས་ཀྱིས་འཇུག་པ་དེ་བཞིན་གཤེགས་པའི་བཀོད་པ་མ་
ལུས་རྣམ་པར་འཕྲོ་བས་འཁོར་བའི་རྒྱ་མཚོ་མི་བཟད་ནང་སོང་ཉོན་མོངས་རྦ་རླབས་
འཕྲོ་བའི་ཕྲེང་བ་རྣམ་པར་འཇོམས་མཛད་མེ་འབར་སྟོང་པས་ལྷག་པའི་འོད་འབར་
གློག་འཕྲོའི་འོད་གསལ་ཡེ་ཤེས་ཕུང་པོའི་འོད་ཟེར་ཁྱབ་པར་ཡང་དག་བས#𰵑ྟན་ཅིང་
མཐའ་ཡས་དངོས་པོའི་རང་བཞིན་དངོས་བྲལ་དངོས་མེད་ངོ་བོ་ཡང་དག་ལས་བྱུང་
ངོ་བོ་ཁམས་གསུམ་རང་བཞིན་གཟུགས་བཟང་གཟུགས་བྲལ་མ་ལུས་གཟུགས་བཅོམ་
ཚངས་པའི་གནས་བཞིས་ངེས་པར་གནས་པ་མཚན་གྱིས་བརྒྱན་པ་དཔེ་བྱད་རྣམས་
ཀྱིས་ལེགས་པར་སྤྲས་པ་ཆོས་དང་ལོངས་སྤྱོད་རྫོགས་པ་སྤྲུལ་པའི་སྐུ་གསུམ་པོ་ཡིས་
ཁྱབ་པའི་སེམས་ཅན་དོན་གྱི་ཕྲིན་ལས་དེ་ཉིད་གསུམ་པ་ཆགས་ལ་ཆགས་ཆེ་མ་རུངས་
པ་ལ་ཞེ་སྡང་ཆེན་པོ་རྨོངས་ལ་རྨོངས་ཆེན་འདོད་ལ་འདོད་ཆེན་བརྩེ་བ་སྟོང་ཉིད་ཐ་
དད་མེད་པ་སྔོན་དང་ཕྱི་མའི་མཐའ་ནི་སྤངས་ཤིང་འཇིག་ར#𰵒ྟེན་གསུམ་པོ་སྐད་ཅིག་
གིས་ཁྱབ་རྣམ་པར་ཤེས་པ་མངོན་དུ་གྱུར་པ་དགའ་བ་ཆེན་པོའི་ཚོགས་ཀྱི#𰵓་མཆོག་
མཛེས་སྦྱིན་དང་ཚུལ་ཁྲིམས་ལ་སོགས་ཡོངས་དག་ཕྱི་ནང་མུན་པ་མི་བཟད་བརྒལ་
ཞིང་འགྲོ་བའི་མཛད་པ་བྱེད་པ་འཕྲོག་བྱེད་འཁོར་བའི་འཇིགས་པ་ཡང་དག་སྒྲོལ་
མཛད་ཉོན་མོངས་ཉོན་མོངས་ཀུན་འཕྲོག་གཟུགས་དང་ལྡན་ཞིང་གཟུགས་ཀུན་སྡུད་


[𰿢338a]
མཛད་གདུག#𰵔་པ་ཀུན་ནས་སྐྲག་པར་མཛད་ཅིང་ཕྲ་མོའི་སྐུ་ཆེན་སྦོམ་པོའི་ལུས་ཆེན་
ཁྱབ་བདག་ཁྱབ་པ་རྟག་པ་སྐད་ཅིག་གནས་པ་བརྟན་པ་གཡོ་བ་གསལ་བ་དཔའ་བོ་
དཔའ་མོའི་དབང་ཕྱུག་འཇིག་རྟེན་དབང་ཕྱུག་ལ་ནི་དངོས་པོ་ཀུན་གྱིས་
འདུད།། །།
རོ་བརྒྱས་སྤྲས་ཤིང་རྨད་བྱུ#𰵕ང་འཇིགས་རུངས་དུ་མའི་གཟུགས་ཅན་རོ་བསྲེགས་
མེ་དྲག་མི་མགོ་རབ་གཏུམ་རུས་པ་དུམ་བུའི་ཚོགས་དང་སྐྲ་སོགས#𰵖་ཀྱིས་བརྒྱན་
བསྲེག་བཞིན་པ་ཡི་ཡན་ལག་མཆོག་གི་ཀླད་པ་ལུག་ཅིང་རྐང་མར་ཞག་འཐོར་
འདམ་ནི་འདྲེད་པ་སྐྲ་ཆད་པ་དང་རྒྱུ་མའི་ཕྲེང་བ་ལང་ལོང་ནར་བ་མཁའ་འགྲོ་མ་
དང་འབྱུང་པོ་རོ་ལངས་ཧ་ཧའི་ང་རོ་མཐོན་པོར་སྒྲོགས་ཤིང་སྒྲུབ་པ་པོ་ནི་དུ་མ་ཧཱུཾ་
ཡིག་གིས་བསྡིགས་རྒྱུ་ཞིང་ཅེ་སྤྱང་ཕཊ་ཀྱི་རྣམ་པའི་ཀུ་ཅོ་འདོན་ཅིང་ལག་བཏེག་གར་
བྱེད་ཀེང་རུས་ཕྲེང་བ་འཁྲིགས་པ་དཔའ་བོའི་བཏུང་བའི་སྤྲོ་བ་ལས་བྱུང་དགའ་བ་
དང་བཅས་གླུ་སྙན་ལེན་ཅིང་གར་བྱེད་གཡོ་ཞིང་རོལ་པ་རྣལ་འབྱོར་རྣལ་འབྱོར་མ་ཡི་
དབང་ཕྱུག་ཚོགས་པ་བྱ་རྒོད་མཆུ་ཡིས་གནོན་ཅིང་བཅད་པའི་ལུས་ཀྱི་ཁྲག་གི་རྒྱུན་
འཛག་མུན་ནག་ཅན་ནི་ཅེ་སྤྱང་གདོང་ལས་བྱུང་བའི་འབར་བ་དྲག་པོ་མེ་འབར་
ཚོགས་ཅན་བདུད་སྡེའི་ཚོགས་མེད་ནག་པོ་དུས་ཆེན་འཁྲིགས་པའི་ལྷ་རྫས་དུར་ཁྲོད་
བརྒྱད་དུ་གར་མཛད་བླ་མ་ཧེ་རུ་ཀ་ལ#𰵗་བདག་གིས་ངག་རྣམས་ཀྱིས་ནི་མངོན་:པར་
མཆོད་པའི་བསོད་ནམས་ནམ་མཁའི་ཁམས་ཀྱི་ཁོངས་ཁྱབ་རབ་སྐྱེས་འདི་ཡིས་སྐྱེ་བ་
འདི་རྣམས་ཉོན་མོངས་དྲ་བ་མ་ལུས་སྤངས་ནས་མཉམ་མེད་བསོད་ནམས་ཕུང་པོ་
བསགས་ནས་རབ་སྐྱེས་དྲི་མེད་ཡེ་ཤེས་ཚོགས་ནི་མངོན་གྱུར་རང་རིག་ཡང་དག་
གསལ་བ་དམ་པའི་འོད་ཀྱིས་གསལ་བྱས་སྣ་ཚོགས་དུ་མའི་གཏི་མུག་མུན་ནག་མཐའ་
ཡས་ཀུན་ནས་བསལ་བའི་སྐད་ཅིག་ལ་ནི་རྡོ་རྗེ་མཁའ་འགྲོ་རྫོགས་པའི་སངས་རྒྱས་


[𰿣338b]
<dདཔལ་རྡོ་རྗེ་མཁའ་འགྲོའི་བསྟོད་པ་རྒྱུན་ཆགས་ཞེས་བྱ་བ། ཀུན་གྱི་སྐུ་བཞིན་ཀུན་ནས་རྟག་ཏུ་གྱུར། ། ། ། དཔལ་རྡོ་རྗེ་མཁའ་འགྲོའི་བསྟོད་པ་རྒྱུན་ཆགས་ཞེས་བྱ་བ་རྟོག་གེ་པའི་ཚོགས་ཀྱི་གཙུག་གི་ནོར་བུ་སློབ་དཔོན་ཆེན་པོ་དཔལ་ལྡན་ཆོས་ཀྱི་གྲགས་པའི་ཞབས་ཀྱ#𰵘ིས་མཛད་པ་རྫོགས་སོ། ། ། ། ་རྒྱ་གར་གྱི་མཁན་པོ་མ་ཎི་ཀ་ཤྲཱི་ཛྙཱ་ནའི་ཞལ་སྔ་ནས་ཆག་ལོ་ཙཱ་བ་ཤཱཀྱའི་དགེ་སློང་དཔལ་གྱི་མཐའ་ཅན་གྱིས་བསྒྱུར་ཅིང་ཞུས་ཏེ་གཏན་ལ་ཕབ་པ། ། འདིའི་གཞུང་ཚད་ནི་བླ་མའི་ཕྱག་དཔེ་ལ་ཚིག་རྐང་པ་བཞིའི་རེ་རེ་ཞིང་ཡི་གེ་སུམ་ཅུ་རྩ་དྲུག་དུ་གནས་ཤིང་རྐང་པ་བཞི་ཀ་བསྡོམས་པས་ཡི་གེ་སྟོང་སུམ་བརྒྱ་བཞི་བཅུ་རྩ་བཞི་བཞུགས་སོ། །བོད་ཀྱི་དཔེ་ལ་ནི་ཚིག་རྐང་རེ་རེ་ལ་ཚེག་བར་ཉིས་བརྒྱ་དགུ་བཅུ་རྩ་ལྔ་ཡོད་ཅིང་། བསྡོམས་པས་ཚེག་བར་སྟོང་བརྒྱ་བརྒྱད་ཅུ་ཡོད་དོ། ། ། ། ། དད་ས ་བ ཡོད་པ་འདྲ ། ད་པ། དུད་དེ་ན་བསྡུར་མཆན།
<s༦༢༥>
༦༢༥ ༦༢༦ ༧མཚན་བྱང་འདི་གཞུང་ལས་བླངས་ཏེ་བཀོད་ཅིང་། «པེ་»དཔལ་རྡོ་རྗེ་མཁའ་འགྲོའི་བསྟོད་པ་རྒྱུན་ཆགས་ཞེས་བྱ་བ་བཞུགས། «སྣར་»དཔལ་རྡོ་རྗེ་མཁའ་འགྲོའི་བསྟོད་པ་བཞུགས་སོ། «པེ་»«སྣར་»སྟ་པ། «པེ་»«སྣར་»དངངས།
2«པེ་»«སྣར་»སྲུང་། «པེ་»«སྣར་»འཕྲོག་«པེ་»«སྣར་»བཟའ་དཀའ།
3«པེ་»«སྣར་»ཕོ།
4«པེ་»«སྣར་»ཧཱ་ང་རོས།
5«པེ་»«སྣར་»བ་འབར། «པེ་»«སྣར་»གསིལ། «པེ་»«སྣར་»ཟུང་། «པེ་»«སྣར་»མགོ་བོའི།
6«པེ་»«སྣར་»པའི།
7«པེ་»ཀྱི།
8«པེ་»«སྣར་»སྲིད།
<s༦༢༧>
«པེ་»«སྣར་»+མཐའ་ཡས་ཁྱབ་ཅིང་།
2«པེ་»«སྣར་»+དངོས་དང་།
3«པེ་»«སྣར་»པར།
4«པེ་»+སུ།
<s༨>

2«པེ་»«སྣར་»ཅན།
3«པེ་»«སྣར་»མ།
4«པེ་»«སྣར་»གིས།
5«པེ་»«སྣར་»མཆོད།
<s༦༢༩>
1«པེ་»«སྣར་»མཱ། ༦༢༧ ༦༢༨ ༦༢༩  <p11-629>


[𰿤339a]
བསྟན་འགྱུར།
རྒྱུད།
ཝ༽ ༢༡
པོ་དང་
།་་་ ལ་་་་་
ལ་ན་བསྡུར་འབྲས་རེའུ་མིག་ ཀ་བ་
་ ་ ་ ་ ་ རྒྱུད། (༢༦༧) >འི་ཁ་ལོ་ལྔ་
་
པེ་ཅིན།
དཔེ་གཞི། ། སྡེ་དགེ། །
སྣར་ཐང་།
ཅོ་ནེ། །
སྡེ་ཚན། རྒྱུད། རྒྱུད་འགྲེལ།
པོད་རྟགས། | འ ཝང་
ཚན་གྲངས། །
ལྡེབ། ༢༤༢ན་- ༢༤༣བ༦ ༢༨ ༢བར- ༢༨༤བ་ ༢༦༢བ་- ༢༦༤བ་ | ༢༤༣ན- ༢༤༤བ་
ཕྲེང་།
ཚིག་རྐང་།
ཚེག་ཁྱིམ། ༡༣༦༩ ། ༡༣༧༦ །༡ ༡༣༧༥་༡ ༡ ༣༦༩
བ་མ་འབའ་རོ། །
་་་་་་་་་་་་པ་ལ། བྱ་
ན། ཚོགས་འདུ་བ་ཡོད་དམ། དེ་ལུས་པ་དང་
པ
ਪਾਸਲਾ
ਨਗਰ
2
11-630

d>