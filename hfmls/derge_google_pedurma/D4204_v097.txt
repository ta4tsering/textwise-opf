[𰹏136b]
{D4204}༢ ༥ ༢
༣༤༣༦
།
(སྟོད་པ་ ། དོན་ དམ་པ།
ནས
ད་བར་དུ་འབད་བར་ བ་
། །ད་དེ་ག་ང་བ་མ་འ་དེ་
ཞིན་
༄༅། །ཚད་མ་ཀུན་ལས་བཏུས་པའི་འགྲེལ་པ།
༄༅། །ཚད་མ་ཀུན་ལས་བཏུས་པའི་འགྲེལ་པ་སློབ་དཔོན་ཕྱོགས་ཀྱི་གླང་པོ་རང་ཉིད་ཀྱིས་་
མཛད་པ་བཞུགས་སོ།། ༄༅༅། །རྒྱ་གར་སྐད་དུ། པྲ་མ་༧ ཎི་ས་མུཉྩ་ཡ་
བྲྀཏྟི༑ བོད་སྐད་དུ། ཚད་མ་ཀུན་ལས་བཏུས་པའི་འགྲེལ་པ། སངས་རྒྱས་ལ་
ཕྱག་འཚལ་ལོ། །ཚད་མར་གྱུར་པ་འགྲོ་ལ་ཕན་པར་བཞེད། །སྟོན་པ་བདེ་་་
གཤེགས་སྐྱོབ་ལ་ཕྱག་འཚལ་ནས། །ཚད་མ་བསྒྲུབ་ཕྱིར་རང་གི་གཞུང་ཀུན་ལས། །
བཏུས་ཏེ་སྣ་ཚོགས་འཐོར་རྣམས་འདིར་གཅིག་བྱ། །འདིར་རབ་ཏུ་བྱེད་པའི་་
དང་པོར་རྒྱུ་དང་འབྲས་བུ་ཕུན་སུམ་ཚོགས་པས་ཚད་མར་གྱུར་པ་ཉིད་ཀྱིས་བཅོམ་
ལྡན་འདས་ལ་བསྟོད་པ་བརྗོད་པ་ནི་གུས་པ་བསྐྱེད་པར་བྱ་བའི་དོན་དུའོ། །དེ་་་
ལ་རྒྱུ་ནི་བསམ་པ་དང་སྦྱོར་བ་ཕུན་སུམ་ཚོགས་པའོ། །བསམ་པ་ནི་འགྲོ་བ་ལ་་
ཕན་པར་བཞེད་པའོ། ། །སྦྱོར་བ་ནི་འགྲོ་བ་ལ་བསྟན་པ་སྟོན་པའོ། །འབྲས་བུ་
ནི་རང་དང་གཞན་གྱི་དོན་ཕུན་སུམ་ཚོགས་པའོ། །རང་དོན་ཕུན་སུམ་ཚོགས་པ་
97-252


[𰹐137a]
ཚད་མ་ཀུན་ལས་བཏུས་པའི་འགྲེལ་པ། །
༢ ༥ ༣
ནི་བདེ་བར་གཤེགས་པ་ཉིད་ཀྱིས་ཏེ། དོན་གསུམ་ཉེ་བར་བླང་བར་བྱའོ། །
རབ་ཏུ་མཛེས་པའི་དོན་ནི་སྐྱེས་བུ་གཟུགས་ལེགས་པ་བཞིན་ནོ། །ཕྱིར་མི་ལྡོག་་་
པའི་དོན་ནི་རིམས་ནད་ལེགས་པར་བྱང་བ་བཞིན་ནོ། །མི་ལུས་པའི་དོན་ནི་བུམ་
པ་ལེགས་པར་གང་བ་བཞིན་ཏེ། དོན་གསུམ་པོ་དེ་ཡང་ཕྱི་རོལ་པའི་འདོད་་
ཆགས་དང་བྲལ་བ་དང༌། སློབ་པ་དང་། མི་སློབ་པ་རྣམས་ལས་རང་དོན་་
ཕུན་སུམ་ཚོགས་པ་ཁྱད་པར་དུ་བྱ་བའི་ཕྱིར་རོ།	།གཞན་དོན་ཕུན་སུམ་ཚོགས་པ་
ནི་སྒྲོལ་བའི་དོན་གྱིས་ན་སྐྱོབ་པ་ཉིད་དོ།	།དེ་ལྟ་བུའི་ཡོན་ཏན་ཅན་གྱི་སྟོན་པ་ལ་
ཕྱག་འཚལ་ནས། ། ཚད་མ་བསྒྲུབ་པར་བྱ་བའི་ཕྱིར་རང་གི་རབ་ཏུ་བྱེད་པ་རིགས་
པའི་སྒོ་ལ་སོགས་པ་རྣམས་ལས་འདིར་གཅིག་ཏུ་བཏུས་ཏེ་ཚད་མ་ཀུན་ལས་བཏུས་
པ་བརྩམ་པར་བྱའོ། །གཞན་གྱི་ཚད་མ་དགག་པར་བྱ་བའི་ཕྱིར་དང་། རང་་
གི་ཚད་མའི་ཡོན་ཏན་བརྗོད་པར་བྱ་བའི་ཕྱིར་ཏེ། གང་གི་ཕྱིར་གཞལ་བྱ་རྟོགས་
པ་ནི་ཚད་མ་ལ་རག་ལས་པ་ཡིན་ལ། འདི་ལའང་ལོག་པར་རྟོག་པ་མང་བས་ནའོ། །
དེ་ལ་མངོན་སུམ་དང་ནི་རྗེས་སུ་དཔག །ཚད་མ་དག་ནི་གཉིས་ཁོ་ན་སྟེ། གང་གི་
ཕྱིར་མཚན་ཉིད་གཉིས། གཞལ་བྱ་རང་དང་སྤྱིའི་མཚན་ཉིད་དག་ལས་གཞན་པའི་
མཚན་ཉིད་གཞལ་བར་བྱ་བ་གཞན་ནི་མེད་དོ། །རང་གི་མཚན་ཉིད་ཀྱི་ཡུལ་ཅན་་
ནི་མངོན་སུམ་ཡིན་ལ། སྤྱིའི་མཚན་ཉིད་ཀྱི་ཡུལ་ཅན་ནི་རྗེས་སུ་དཔག་པའོ་ཞེས་་་
ཤེས་པར་བྱའོ། །གལ་ཏེ་འདི་ལྟར་འདི་མི་རྟག་ཅེས་བྱ་བ་ལ་སོགས་པའི་རྣམ་པས་
ཁ་དོག་ལ་སོགས་པ་འཛིན་པ་དང༌། ལན་ཅིག་མ་ཡིན་པར་འཛིན་པ་དེ་ཇི་ལྟར་ཞེ་
ན། དེ་ལྟར་འཛིན་པ་ནི་ཡོད་མོད་ཀྱི་འོན་ཀྱང་། དེ་ལ་རབ་སྦྱོར་ཕྱིར་ཚད་མ་
གཞན་ནི་ཡོད་མ་ཡིན། རང་དང་སྤྱིའི་མཚན་ཉིད་དག་ལས་ཐ་སྙད་དུ་བྱ་བ་མ་་་
ཡིན་པའི་ཁ་དོག་འདི་དག་ལས་ཁ་དོག་ལ་སོགས་པ་བཟུང་ནས་སྤྱིའི་མཚན་ཉིད་ནི་
97-253


[𰹑137b]
༢ ༥༤
བསྟན་འགྱུར།
ཚད་མ།
༼ཅེ༽
༡༨༩
ཁ་དོག་ལ་སོགས་པ་མི་རྟག་གོ་ཞེས་མི་རྟག་པ་ཉིད་ལ་སོགས་པར་ཡིད་ཀྱིས་རབ་ཏུ་
སྦྱོར་བར་བྱེད་དོ། །དེའི་ཕྱིར་ཚད་མ་གཞན་མ་ཡིན་ནོ། །ཡང་ཡང་ཤེས་པའང་
མ་ཡིན་ཏེ། གང་ལན་ཅིག་མ་ཡིན་པར་དོན་དེ་ཉིད་སོ་སོར་ངེས་པ་ཡིན་མོད། དེ་
ལྟ་ན་ཡང་ཚད་མ་གཞན་ནི་མ་ཡིན་ནོ། །ཅིའི་ཕྱིར་ཞེ་ན། ཐུག་པ་མེད་འགྱུར།
གལ་ཏེ་ཤེས་པ་ཐམས་ཅད་ཚད་མ་ཉིད་དུ་འདོད་པ་དེ་ལྟ་ན་ནི་ཚད་མ་ཐུག་པ་མེད་
པ་ཉིད་དུ་འགྱུར་ཏེ། དྲན་སོགས་བཞིན། དྲན་པ་ནི་དྲན་པ་ཉིད་དོ། །དཔེར་ན་
དྲན་པ་དང་། འདོད་པ་དང༌། ཞེ་སྡང་ལ་སོགས་པ་སྔར་རྟོགས་པའི་དོན་ལ་ཚད་
མ་གཞན་མ་ཡིན་པ་བཞིན་ནོ། །དེ་ལ་མངོན་སུམ་རྟོག་པ་དང་བྲལ་བ། ཤེས་པ་
གང་ལ་རྟོག་པ་མེད་པ་དེ་ནི་མངོན་སུམ་མོ། །རྟོག་པ་ཞེས་བྱ་བ་འདི་ཇི་ལྟ་བུ་ཞིག་
ཅེ་ན། མིང་དང་རིགས་སོགས་བསྲེས་པའོ། །འདོད་རྒྱལ་བའི་སྒྲ་རྣམས་ལ་མིང་
གི་ཁྱད་པར་དུ་བྱས་ནས་དོན་བརྗོད་པར་བྱེད་དེ་ལྷས་བྱིན་ཞེས་བྱ་བ་དང༌།
རིགས་ཀྱི་སྒྲ་རྣམས་ལ་རིགས་ཀྱི་སྟེ་བ་ལང་ཞེས་བྱ་བ་དང་། ཡོན་ཏན་གྱི་སྒྲ་རྣམས་
ལ་ཡོན་ཏན་གྱིས་ཏེ། དཀར་པོ་ཞེས་བྱ་བ་དང་། བྱ་བའི་སྒྲ་རྣམས་ལ་བྱ་བའི་སྒོ་
ནས་ཏེ། འཚེད་པར་བྱེད་པ་དང༌། རྫས་ཀྱི་སྒྲ་རྣམས་ལ་རྫས་ཀྱི་སྒོ་ནས་ཏེ་་
དབྱུག་པ་ཅན་རྭ་ཅན་ཞེས་བྱ་བ་ལྟ་བུའོ། །འདི་ལ་ཁ་ཅིག་ན་རེ་འབྲེལ་པས་ཁྱད་་་
པར་དུ་བྱས་པའི་ཡིན་ནོ་ཞེས་ཟེར་རོ། །གཞན་དག་ནི་དོན་གྱིས་སྟོང་པའི་སྒྲ་་་
འབའ་ཞིག་གིས་དོན་རྣམས་ཁྱད་པར་དུ་བྱས་ཤིང་བརྗོད་དོ་ཞེས་ིའདོད་དོ། །
གང་ལ་རྟོག་པ་དེ་དག་མེད་པ་དེ་མངོན་སུམ་མོ། །ཅི་སྟེ་གང་གི་ཕྱིར་གཉིས་ལ་
བརྟེན་ནས་བསྐྱེད་པའི་རྣམ་པར་ཤེས་པ་ལ་དབང་པོ་ལ་བརྟེན་པ་ཞེས་བརྗོད་ཀྱི།
ཡུལ་ལ་རྟེན་པ་ཅིས་ན་མ་ཡིན་ཞེ་ན། ཐུན་མོང་མིན་པའི་རྒྱུ་ཡི་ཕྱིར། །དེ་ཡི་ཐ་
སྙད་དབང་པོས་བྱས། །ཡུལ་གཟུགས་ལ་སོགས་པ་ལ་ནི་མ་ཡིན་ནོ། །འདི་ལྟར་
རལ་
97-254


[𰹒138a]
པོ༽ ཚད་མ་ཀུན་ལས་བཏུས་པའི་འགྲེལ་པ། །
༢ ༥༥
ཡུལ་ནི་རྒྱུད་གཞན་གྱི་དང་ཡིད་ཀྱི་རྣམ་པར་ཤེས་པ་དང་ཐུན་མོང་པ་ཡིན་ནོ། །
ཐུན་མོང་མ་ཡིན་པ་ལས་ཐ་སྙད་བྱེད་པ་ཡང་མཐོང་སྟེ། དཔེར་ན་རྔའི་སྒྲ་དང་་
ནས་ཀྱི་མྱུ་གུ་ཞེས་པ་བཞིན་ནོ། །དེ་ལྟ་བས་ན་མངོན་སུམ་རྟོག་པ་དང་བྲལ་བ་་
འཐད་པ་ཡིན་ནོ། །ཆོས་མངོན་པ་ལས་ཀྱང་མིག་གི་རྣམ་པར་ཤེས་པ་དང་ལྡན་་
པས་སྔོན་པོ་ཤེས་ཀྱི་སྔོན་པོའོ་སྙམ་དུ་ནི་མ་ཡིན་ནོ། །དོན་ལ་དོན་དུ་འདུ་ཤེས་ཀྱི་
དོན་ལ་ཆོས་སུ་འདུ་ཤེས་པ་ནི་མ་ཡིན་ནོ་ཞེས་གསུངས་སོ། །གལ་ཏེ་དེ་གཅིག་ཏུ་
མི་རྟོག་པ་ཡིན་ན་རྣམ་པར་ཤེས་པ་ལྔ་པོ་དེ་བསགས་པ་ལ་དམིགས་པ་ཇི་ལྟར་ཡིན་
གང་ལ་སྐྱེ་མཆེད་ཀྱི་རང་གི་མཚན་ཉིད་ལ་སོ་སོ་རང་གི་མཚན་ཉིད་ཀྱི་ཡུལ་ཅན་་་་་
ཡིན་གྱི། རྫས་ཀྱི་རང་གི་མཚན་ཉིད་ལ་ནི་མ་ཡིན་ནོ་ཞེས་ཀྱང་ཇི་ལྟར་གསུངས་་
ཤེ་ན། དེར་དོན་དུ་མ་བསྐྱེད་པའི་ཕྱིར། རང་དོན་སྤྱིའི་སྤྱོད་ཡུལ་ཅན། །དེ་
རྫས་དུ་མས་བསྐྱེད་པར་བྱ་བ་ཡིན་པའི་ཕྱིར་རང་གི་སྐྱེ་མཆེད་ལ་སྤྱིའི་སྤྱོད་ཡུལ་་
ཅན་ཞེས་བརྗོད་ཀྱི། ། ཐ་དད་པ་ལ་ཐ་དད་པར་རྟོག་པ་ལས་ནི་མ་ཡིན་ནོ། །
དོན་སྨྲས་པ་དུ་མའི་ངོ་བོའི་ཆོས་ཅན་ནི། །དབང་པོ་ལས་རྟོགས་སྲིད་མ་ཡིན། །
རང་གི་རིག་བྱ་བསྟན་མིན་པ། ་ །གཟུགས་ནི་དབང་པོའི་སྤྱོད་ཡུལ་ཡིན། །དེ་་
ལྟར་ན་རེ་ཤིག་དབང་པོ་ལྔ་ལས་སྐྱེས་པའི་མངོན་སུམ་གྱི་ཤེས་པ་རྟོག་པ་མེད་་
པ་ཡིན་ཡང་གཞན་གྱི་འདོད་པ་ལ་ལྟོས་ནས་འདིར་ཁྱད་པར་དུ་བྱས་པ་ཡིན་གྱི།
ཐམས་ཅད་ཀྱང་རྟོག་པ་མེད་པ་ཡིན་ནོ། །ཡིད་ཀྱང་དོན་དང་ཆགས་ལ་སོགས། །
རང་རིག་རྟོག་པ་མེད་པ་ཡིན། །ཡིད་ཀྱང་ཡུལ་གཟུགས་ལ་སོགས་པ་ལ་དམིགས་
ཤིང་ཉམས་སུ་མྱོང་བའི་རྣམ་པས་འཇུག་པ་སྟེ། རྟོག་པ་མེད་པ་ཉིད་དོ། །
འདོད་ཆགས་དང་ཞེ་སྡང་དང་གཏི་མུག་དང་། བདེ་བ་དང་སྡུག་བསྔལ་ལ་་
སོགས་པ་ནི་དབང་པོ་ལ་མི་ལྟོས་》པའི་ཕྱིར་རང་རིག་པའི་མངོན་སུམ་མོ། །དེ་་
97-255


[𰹓138b]
༢ ༥ ༦
བསྟན་འགྱུར།
ཚད་མ།
ཉི་
༡༨༩
བཞིན་དུ་རྣལ་འབྱོར་རྣམས་ཀྱི་བླ་མས་བསྟན། །མ་འདྲེས་པ་ཡི་དོན་ཙམ་མཐོང་།།
རྣལ་འབྱོར་པ་རྣམས་ཀྱིས་ཀྱང་ལུང་ལས་རྣམ་པར་རྟོག་པ་དང་མ་འདྲེས་པའི་དོན་
ཙམ་མཐོང་བ་ནི་མངོན་སུམ་མོ། །གལ་ཏེ་འདོད་ཆགས་ལ་སོགས་པ་རང་རིག་པ་
པའི་མངོན་སུམ་ཡིན་ན། རྟོག་པའི་ཤེས་པའང་མངོན་སུམ་དུ་འགྱུར་རོ་ཞེ་ན།
དེ་ནི་བདེན་ཏེ། རྟོག་པའང་རང་རིག་ཉིད་དུ་འདོད། །དོན་ལ་མ་ཡིན་དེར་་
རྟོག་ཕྱིར། །དེ་ཡུལ་ལ་ནི་འདོད་ཆགས་སོགས་པ་ཉིད་བཞིན་དུ་མངོན་སུམ་མ་་་
ཡིན་ཡང་། རང་རིག་པ་ལ་ནི་མ་ཡིན་པའི་ཕྱིར་སྐྱོན་མེད་དོ། །དེ་ལྟར་དེ་དག་
ནི་མངོན་སུམ་མོ། །འཁྲུལ་དང་ཀུན་རྫོབ་ཡོད་ཤེས་དང་། །རྗེས་དཔག་རྗེས་་
སུ་དཔག་ལས་བྱུང༌། །དྲན་དང་མངོན་འདོད་ཞེས་བྱའོ། །མངོན་སུམ་ལྟར་་་
སྣང་རབ་རིབ་ཅེས། །རེ་ཞིག་འཁྲུལ་པའི་ཤེས་པ་ནི་སྨིག་རྒྱུ་ལ་སོགས་པ་ལ་ཆུ་ལ་
སོགས་པར་བརྟགས་ནས་འཇུག་པའི་ཕྱིར་མངོན་སུམ་ལྟར་སྣང་བའོ། །ཀུན་རྫོབ་
ཏུ་ཡོད་པ་ནི་རང་ལ་དོན་གཞན་སྒྲོ་བཏགས་ནས་དེའི་ངོ་བོར་བརྟགས་ནས་འཇུག་
པའི་ཕྱིར་མངོན་སུམ་ལྟར་སྣང་བའོ། །རྗེས་སུ་དཔག་པ་དང་དེའི་འབྲས་བུ་ལ་་་
སོགས་པའི་ཤེས་པ་ནི་སྔར་ཉམས་སུ་མྱོང་བ་ལ་རྟོག་པའི་ཕྱིར་མངོན་སུམ་མ་ཡིན་ནོ། །
འདིར་ཡང་བྱ་དང་བཅས་པ་རྟོགས་པའི་ཕྱིར། །འབྲས་བུ་ཉིད་དུ་ཡོད་ཚད་མ། །
འདི་ལ་ཕྱི་རོལ་པ་རྣམས་ཀྱི་བཞིན་དུ་ཚད་མ་ལས་འབྲས་བུ་དོན་གཞན་དུ་གྱུར་པ་
ནི་མེད་ཀྱི། འབྲས་བུར་གྱུར་པའི་ཤེས་པ་དེ་ཡུལ་གྱི་རྣམ་པ་ཅན་དུ་སྐྱེས་པ་དང༌།
བྱ་བ་དང་བཅས་པ་རྟོག་པ་དེ་ཉེ་བར་བླངས་ནས། ཚད་མ་ཉིད་དུ་འདོགས་པ་སྟེ། །
བྱ་བ་མེད་པའང་མ་ཡིན་ནོ། །དཔེར་ན་འབྲས་བུ་རྒྱུ་དང་རྗེས་སུ་མཐུན་པར་་་་་
སྐྱེས་པ་ལ་རྒྱུའི་གཟུགས་འཛིན་ཅེས་བརྗོད་དེ། ། བྱ་བ་མེད་པ་ཡང་མ་ཡིན་པ་དེ་
བཞིན་དུ་འདིར་ཡང་ཡིན་ནོ། །ཡང་ན་རང་རིག་འབྲས་བུ་ཡིན། །ཤེས་པ་ནི་
སs
97-256


[𰹔139a]
ཚད་མ་ཀུན་ལས་བཏུས་པའི་འགྲེལ་པ། །
༢༥ ༧
འདིར་གཉིས་སུ་སྣང་བར་སྐྱེས་ཏེ། རང་གི་སྣང་བ་དང་ཡུལ་གྱི་སྣང་བའོ། །
སྣང་བ་གཉིས་ལ་གང་རང་རིག་པ་དེ་ནི་འབྲས་བུར་འགྱུར་རོ། །ཅིའི་ཕྱིར་ཞེ་ན།
དེའི་ངོ་བོ་ལས་དོན་དེས། །གང་གི་ཚེ་ཤེས་པ་ཡུལ་དང་བཅས་པ་དོན་ཡིན་པ་་་
དེའི་ཚེ་དེ་དང་རྗེས་སུ་མཐུན་པའི་རང་རིག་པ་འདོད་པའམ་མི་འདོད་པའི་དོན་་་་་
རྟོག་པར་བྱེད་དོ། །གང་གི་ཚེ་ཕྱི་རོལ་གྱི་དོན་འབའ་ཞིག་གཞལ་བྱར་བྱེད་པ་་
དེའི་ཚེ་ནི། ཡུལ་གྱི་སྣང་བ་ཉིད་དེ་འདིའི། །ཚད་མ་དེའི་ཚེ་ནི་ཤེས་པ་རང་
རིག་པ་ཡིན་ཡང་རང་གི་ངོ་བོ་ལ་མི་བལྟོས་པའི་དོན་གྱི་སྣང་བ་འདིའི་ཚད་མའོ། །
གང་གི་ཕྱིར་དོན་དེ། དེ་ཡི་འཇལ་བར་བྱེད། ཇི་ལྟ་ཇི་ལྟར་དོན་གྱི་རྣམ་པ་་
དཀར་པོ་དང་དཀར་པོ་མ་ཡིན་པ་ལ་སོགས་པ་ཉིད་ཤེས་པ་ལ་སྣང་བ་ན་དེ་དང་་་
དེའི་ངོ་བོའི་ཡུལ་དང་བཅས་པ་འཇལ་བར་བྱེད་དོ། །དེ་ལྟར་རྣམ་པ་དུ་མ་རིག་
པའི་ཤེས་པ་ཉེ་བར་བླངས་པ་དེ་ལྟ་དེ་ལྟར་ཚད་མ་དང་གཞལ་བྱ་ཉིད་དུ་ཉེ་བར་་་་
འདོགས་པ་ཡིན་ཏེ། ཆོས་ཐམས་ཅད་ནི་བྱ་བ་དང་བྲལ་བ་ཡིན་པའི་ཕྱིར་རོ། །
འདི་ཉིད་སྨྲས་པ། གང་ཚེ་སྣང་བ་དེ་གཞལ་བྱ། །ཚད་མ་དང་དེའི་འབྲས་བུ་
ནི༑ །འཛིན་རྣམ་རིག་པའོ་དེའི་ཕྱིར། །དེ་གསུམ་ཐ་དད་དུ་མ་བྱས། །ཇི་་
སྟེ་ཤེས་པའི་ཚུལ་གཉིས་སོ། - །ཞེས་ཇི་ལྟར་རྟོག་ པར་བྱ་ཞེ་ན། ཡུལ་ཤེས་པ་
དང་དེ་ཤེས་པའི།	།དབྱེ་བས་བློའི་ཚུལ་གཉིས་ཉིད། །ཡུལ་ནི་གཟུགས་ལ་་་
སོགས་པ་སྟེ། །གང་གི་དེ་ཤེས་པ་ནི་དོན་དང་རང་སྣང་བའོ། །ཡུལ་ཤེས་པ་ནི་
གང་ཡུལ་དང་རྗེས་སུ་མཐུན་པའི་ཤེས་པ་སྟེ། ཤེས་པ་དེ་སྣང་བ་དང་། རང་
སྣང་བའོ། །གཞན་དུ་ན་གལ་ཏེ་ཡུལ་གྱི་ངོ་བོ་ཉིད་རང་ཤེས་པའམ་རང་གི་ངོ་་་
བོར་གྱུར་ན་ནི་ཤེས་པ་ཤེས་པ་ཡང་ཡུལ་ཤེས་པ་དང་ཁྱད་པར་མེད་པར་འགྱུར་རོ། །
ཕྱིས་རྗེས་སུ་ལས་སྐྱེས་པའི་ཤེས་པ་ལ་ཡང་སྔར་རིང་དུ་འདས་པའི་ཡུལ་སྣང་བར་
97-257


[𰹕139b]
༢ ༥ ༨
བསྟན་འགྱུར། ཚད་མ། ༼ཅི་ ༡༨༩
མི་འགྱུར་ཏེ། གང་གི་ཕྱིར་དེ་ཡུལ་མ་ཡིན་པའི་ཕྱིར་རོ། །དེའི་ཕྱིར་ཤེས་པ་ལ་
ཚུལ་གཉིས་ཡོད་པར་གྲུབ་པོ། །དུས་ཕྱིས་དྲན་པ་ལས་ཀྱང་ངོ་། །ཚུལ་གཉིས་
ཉིད་དུའོ་ཞེས་འབྲེལ་ཏོ། །གང་གི་ཕྱིར་ཡུལ་བཞིན་དུ་ཤེས་པའི་ལ་ཡང་དུས་ཕྱིས་
མྱོང་བའི་དྲན་པ་སྐྱེས་ཏེ། དེའི་ཕྱིར་ཡང་ཤེས་པའི་ཚུལ་གཉིས་གྲུབ་པ་ཡིན་ནོ། །
རང་རིག་པ་ཉིད་དུ་ཡང་ངོ༌། །ཅིའི་ཕྱིར་ཞེ་ན། གང་ཕྱིར་མ་མྱོང་བར་འདི་་་
མེད། །ཉམས་སུ་མ་མྱོང་བར་དོན་དྲན་པ་ནི་མཐོང་བ་མེད་དེ། གཟུགས་ལ་
སོགས་པའི་དྲན་པ་བཞིན་ནོ། །ཅི་སྟེ་གཟུགས་ལ་སོགས་པ་བཞིན་དུ་ཤེས་པ་ཡང་
ཤེས་པ་གཞན་གྱི་མྱོང་བ་ཡིན་ནོ་ཞེ་ན། དེ་ཡང་རིགས་པ་མ་ཡིན་ཏེ། གང་གི་
ཕྱིར༑ ཤེས་པ་གཞན་གྱིས་ ཉམས་མྱོང་ན། ། ཐུག་མེད། །ཐུག་པ་མེད་པ་་
ཞེས་བྱ་བ་འདི་ཤེས་པ་ཤེས་པ་གཞན་གྱིས་མྱོང་བར་བྱེད་ནའོ། །ཅི་ལྟར་ཞེ་ན།
དེ་ལ་ཡང་དྲན་པ་སྟེ་ཤེས་པ་གང་དག་གིས་ཤེས་པ་དེ་ཉམས་སུ་མྱོང་བར་བྱེད་ན།
དེ་ལ་ཡང་ཕྱིས་དྲན་པ་མཐོང་དགོས་པས་སོ། །དེས་ན་དེ་ལ་ཡང་ཤེས་པ་གཞན་
གྱི་ཉམས་སུ་མྱོང་བ་ཡིན་ན་ནི་ཐུག་པ་མེད་པར་འགྱུར་རོ། །དེ་བཞིན་དུ།
ཡུལ་གཞན་དག་ལ་འཕོ་བ་ནི། །མེད་འགྱུར་དེ་ཡང་འདོད་ཕྱིར་རོ། །དེའི་་
ཕྱིར་གདོན་མི་ཟ་བར་རང་རིག་པའི་ཤེས་པ་ཁས་བླང་བར་བྱའོ། །དེ་ཡང་འབྲས་
བུ་ཉིད་དེ་དེ་ལྟར་ན། མངོན་སུམ་རྟོག་པ་དང་བྲལ་བ་ཞེས་བྱ་བ་འདི་གནས་
པ་ཡིན་ནོ། །དེའི་རྗེས་ལ་གཞན་གྱིས་བྱས་པའི་མངོན་སུམ་བརྟག་པར་བྱ་སྟེ།
རྩོད་སྒྲུབ་སློབ་དཔོན་གྱི་མ་ཡིན། །སྙིང་པོ་ངེས་པར་མ་དགོངས་སོ། །ཆ་ཤས་
གཞན་དུ་སྨྲ་བའི་ཕྱིར། །དེས་ན་ཁོ་བོས་བརྟག་པར་བྱ། །རྩོད་པ་བསྒྲུབ་པ་ནི་
སློབ་དཔོན་དབྱིག་གཉེན་གྱི་མ་ཡིན་ནོ། །ཡང་ན་དེ་ལ་སློབ་དཔོན་གྱིས་སྙིང་པོ་་
མ་དགོངས་པ་ཡིན་ཏེ། གང་གི་ཕྱིར་རྩོད་པ་བསྒྲུབ་པར་ཆ་ཤས་གཞན་དུ་བཀོད་
97-258


[𰹖140a]
ཚད་མ་ཀུན་ལས་བཏུས་པའི་འགྲེལ་པ། ས་
༢ ༥༩
པ་ཡིན་པའི་ཕྱིར་རོ། །དེས་ན་ཁོ་བོས་ཀྱང་ཚད་མ་ལ་སོགས་པ་ཅུང་ཟད་ཅིག་་་
བརྟག་པར་བྱའོ།	།དོན་དེ་ལས་སྐྱེས་པའི་རྣམ་པར་ཤེས་པ། མངོན་སུམ་ཡིན་
ནོ་ཞེས་བྱ་བ་འདིར་དོན་དེ་ཞེས་པས་ཀུན་བརྗོད་ན། གང་དེ་དེ་འབའ་ཞིག་ལས་
མིན༑ །གལ་ཏེ་དེ་ལས་ཞེས་བྱ་བ་འདིའི་རྐྱེན་ཀུན་བརྗོད་པ་ཡིན་ན་ནི་ཤེས་པ་་
གང་ཡུལ་》གང་ལས་སྐྱེས་པ་དེའི་ཐ་སྙད་དུ་བྱའི་“དེ་འབའ་ཞིག་ལས་ནི་མ་ཡིན་ནོ། །
དམིགས་པའི་རྐྱེན་འབའ་ཞིག་ལས་ཤེས་པ་སྐྱེ་བ་ནི་མ་ཡིན་ཏེ། གཞི་ཡི་སེམས་་་
དང་སེམས་བྱུང་རྣམས་ཞེས་གྲུབ་པའི་མཐའ་ལས་འབྱུང་བའི་ཕྱིར་རོ། །དམིགས་
པའོ༑ །ཞེ་ན་དྲན་སོགས་ཀྱི། ཤེས་པ་གཞན་ལ་བལྟོས་མ་ཡིན། །གལ་ཏེ་་་
དོན་དེ་ལས་ཞེས་པ་འདི་ཡུལ་ཙམ་ལ་ཡིན་ན་ནི་དྲན་པ་དང་རྗེས་སུ་དཔག་པ་དང་
མངོན་པར་འདོད་པ་ལ་སོགས་པའི་ཤེས་པ་ཡང་དམིགས་པར་བྱ་བ་གཞན་ལ་མི་་་
བལྟོས་ཏེ། མེ་ལ་སོགས་པའི་ཤེས་པ་ནི་དུ་བ་ལ་སོགས་པ་ལ་དམིགས་པ་ནི་“མ་
ཡིན་ནོ། །གཟུགས་ལ་སོགས་པ་ཉིད་ལ་དམིགས་པ་ལ་དོན་དུ་བརྗོད་པར་བྱ་གྲང་
ན། ཅི་གང་སྣང་བ་དེ་རྣམས་ལ་ཤེས་པ་སྐྱེ་བ་དེ་ལྟར་དེ་དག་དམིགས་པར་་
བརྗོད་པ་ཡིན་ནམ། ཅི་སྟེ་གཞན་སྣང་དུ་ཟིན་ཀྱང་ཇི་ལྟར་ཡོད་པ་ཤེས་པའི་རྒྱུར་
འགྱུར་གྲང་། དེ་ལས་ཅིར་འགྱུར་ཞེ་ན། གལ་ཏེ་ཇི་ལྟར་སྣང་བ་དེ་དེ་དག་ལ་
ཤེས་པ་སྐྱེ་ན་ནི་དེ་ལྟར་ན་རྣམ་པར་ཤེས་པའི་ཚོགས་ལྔ་ནི་བསགས་པ་ལ་དམིགས་
པ་ཡིན་པའི་ཕྱིར་ཀུན་རྫོབ་ཏུ་ཡོད་པར་ཉིད་དམིགས་པ་ཞེས་བྱ་བ་ཁས་བླངས་ནས།
སྔོན་པོ་ལ་སོགས་པར་སྣང་བའི་ཤེས་པ་རྣམས་དོན་དེ་ལས་སྐྱེས་པའི་རྣམ་པར་ཤེས་
པ་ཡིན་པའི་ཕྱིར་མངོན་སུམ་ཉིད་དུ་འགྱུར་རོ། །དེ་ལྟར་ན་དེ་དག་ལ་དེ་་
བསགས་པ་ཐ་དད་དུ་ཡོད་པ་ཡིན་ཡང་རྫས་སུ་ཡོད་པའི་རྣམ་པ་ཉིད་འཐོབ་སྟེ།
དེ་ཉིད་རྫས་ལ་སོགས་པ་ཉིད་དུ་སྣང་བས་ན་རྫས་དང་གྲངས་ལ་སོགས་པའི་རྣམ་་
97-259


[𰹗140b]
༢ ༦༠
བསྟན་འགྱུར། | ཚད་མ། ་ཅི་
༡༨༩
པ་ལའང་ཐོབ་པོ། །ཇི་སྟེ་ཇི་ལྟར་ཡོད་པ་ལས་གཞན་དུ་སྣང་ཡང་ཤེས་པའི་ར#𱍽ྒྱུར་
འགྱུར་ན་ནི་དེ་ལྟར་ན་རྫས་ལ་སོགས་པ་ལ་ཐལ་བའི་ཉེས་པར་ནི་མི་འགྱུར་ཏེ།
དེ་ལྟར་དེ་དག་མེད་པའི་ཕྱིར་རོ། །དེ་ལྟར་ན་ཡང་གང་ལས་གང་ཞེས་ཐ་སྙད་དུ་
བྱ་བ་དེ་ནི་ཐོབ་པར་མི་འགྱུར་ཏེ། དེ་དག་སོ་སོ་བ་ལ་ཤེས་པ་ཡོད་པ་མ་ཡིན་ནོ། །
དེ་དག་བསགས་པ་ན་ཡང་སོ་སོ་བ་རྒྱུ་ཡིན་གྱི་དེ་བསགས་པ་ནི་མ་ཡིན་ཏེ་ཐ་སྙད་་་
དུ་ཡོད་པའི་ཕྱིར་རོ། །དེ་ཉིད་སྨྲས་པ། ། གང་ཞིག་སྣང་བ་དེ་ལས་མིན། ། །ལྔ་
པོ་བསགས་པ་དམིགས་པའི་ཕྱིར། །གང་ལས་དེ་ནི་དོན་དམ་པ། །དེ་ལ་ཐ་་
སྙད་དུ་མ་བྱས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། ། ། །
དམིགས་ལ་སོགས་པ་ཡང་དམིགས་པར་བྱ་བ་ཉིད་དུ་ཐལ་བར་འགྱུར་ཏེ།
དེ་དག་ཀྱང་དོན་དམ་པར་གཞན་དུ་ཡོད་པའི་ཕྱིར་རོ། །ཟླ་བ་གཉིས་ལ་སོགས་་
པར་སྣང་བ་དང་སྔོན་པོ་ལ་སོགས་པར་སྣང་བ་ཡང་ཤེས་པའི་རྒྱུ་ཡིན་ནོ་དོན་གྱིས་
ངོ་བོས་དབེན་པ་ཡང་། བརྗོད་བྱ་མ་ཡིན། ཤེས་པ་ཐམས་ཅད་ཀྱི་དོན་གྱི་ངོ་
བོ་ལས་གཞན་དུ་ཐ་སྙད་བྱ་བར་མི་ནུས་སོ། །ཡུལ་འདིའི་ཡང་། སྤྱིའི་ཚུལ་་་
གྱིས་བསྟན་པར་བྱ། །དེས་ན་ཐ་སྙད་དུ་མ་བྱས། །རྣམ་པར་ཤེས་པ་ལྔ་པོ་་
རྣམས་ཀྱི་ཡུལ་ནི་དེའི་ངོ་བོས་ཐ་སྙད་དུ་བྱ་བ་ཡིན་གྱི། རང་གི་ངོ་བོའི་ཚུལ་གྱིས་
ཐ་སྙད་དུ་བྱ་བ་ནི་མ་ཡིན་ནོ། | །སྤྱིའི་ངོ་བོའི་ཚུལ་ནས་ནི་གཟུགས་ལ་སོགས་པ་
ཉིད་ཀྱ#𱍾ི་ཐ་སྙད་དུ་བྱེད་དོ། །རྣམ་པར་ཤེས་པ་ལྔ་རྣམས་ཀྱི་ཡུལ་ནི་ཐ་སྙད་དུ་བྱ་
བས་མི་ནུས་སོ་ཞེས་བྱ་བ་ནི་རྩོད་པ་བསྒྲུབ་པའི་འོ། །རིགས་པ་ཅན་རྣམས་ནི།
དབང་པོ་དང་དོན་ཕྲད་པ་ལས་སྐྱེས་པའི་ཤེས་པ་ཐ་སྙད་དུ་བྱ་བ་མ་ཡིན་པ་འཁྲུལ་
པ་མེད་པ་ཞེན་པའི་བདག་ཉིད་ཅན་ནི་མངོན་སུམ་མོ་ཞེས་ཟེར་རོ། །འདིར་ཡང་
ཁྱད་པར་རྣམས་རིགས་པ་མ་ཡིན་ཏེ། གང་གི་ཕྱིར་དབང་པོ་ལས་བྱུང་དོན་བློ་་་
97-260


[𰹘141a]
ཚད་མ་ཀུན་ལས་བཏུས་པའི་འགྲེལ་པ།
༢ ༦༡
ལས། ཐ་སྙད་ལ་སོགས་སྲིད་མ་ཡིན། །འཁྲུལ་པ་སྲིད་པ་ཡོད་པ་ལ་ནི་ཁྱད་
པར་དུ་བྱ་གྲང་ན། དབང་པོའི་བློ་ལ་བསྟན་པར་བྱ་བའི་ཡུལ་ཉིད་སྲིད་པ་མ་་
ཡིན་ཏེ། བསྟན་པར་བྱ་བ་ནི་རྗེས་སུ་དཔག་པའི་ཡུལ་ཡིན་པའི་ཕྱིར་རོ། །
བསྟན་པར་བྱ་བ་ཡིན་པ་ཉིད་ལ་ཡང་འཁྲུལ་པ་ཡོད་པ་མ་ཡིན་ཏེ། དབང་པོའི་་
བློ་ཐམས་ཅད་དུ་བྱ་བར་མི་ནུས་པ་དེའི་ཕྱིར་ཁྱད་པར་གྱི་ཚིགས་སུ་མི་བྱ་བ་ཉིད་དོ། །
འཁྲུལ་པའི་ཡུལ་ཉིད་ཀྱིས་སྲིད་པ་མ་ཡིན་ཏེ། ཡིད་ཀྱི་ཡུལ་ནི་འཁྲུལ་པའི་ཡུལ་་་
ཡིན་པའི་ཕྱིར་རོ། །ཞེན་པ་ནི་ངེས་པ་སྟེ། དེ་སྤྱིའི་ལ་སོགས་པ་དང་ལྡན་པ་བ་
ལང་ལ་སོགས་པ་ལ་མ་བརྟགས་པ་ནི་མ་མཐོང་བའི་ཕྱིར་མི་སྲིད་དོ། །ཅི་སྟེ་་
དོན་ཇི་ལྟ་བ་བཞིན་མ་ཡིན་པ་ལ་སོགས་པ་རྟོག་པའི་དོན་དུ་བརྗོད་དོ་ཞེ་ན། དེ་
ལྟ་ན་ཡང་ཁྱད་པར་དུ་བྱེད་པའི་ཚིག་རིགས་པ་མ་ཡིན་ཏེ། མ་འཁྲུལ་པའི་ཕྱིར་་་
ཡང་དབང་པོའི་བློ་ཐམས་ཅད་རང་རང་གི་དོན་ཙམ་འཛིན་པར་བྱེད་པ་ཡིན་ནོ། །
དེ་དག་གིས་ནི་བཤད་པའི་རྣམ་པར་རྟོག་པ་ལ་ཡང་སོ་སོར་བརྗོད་དོ། །ཞེན་་
པའི་བདག་ཉིད་ཅེས་པ་ལ་ཞེན་པ་ནི་འབྲས་བུ་ཡིན་ནོ་ཞེས་གང་སྨྲས་པ། དངོས་
སུ་དོན་ཇི་ལྟ་བ་བཞིན་མ་ཡིན་པ་ལ་སོགས་པ་ཤེས་པ་འབྲས་བུ་ཉིད་ནི་དབང་པོའི་
བློ་ལ་མི་སྲིད་དོ། །ཇི་སྟེ་ཡང་ཐ་སྙད་དུ་བྱ་བ་མ་ཡིན་པ་ལ་སོགས་པ་སྨོས་པ་ནི་
ཤེས་པ་དེའི་རང་གི་ངོ་བོ་བསྟན་པར་བྱ་བའི་ཕྱིར་ཡིན་ནོ་ཞེ་ན། མ་ཡིན་ཏེ།
མངོན་སུམ་གྱི་མཚན་ཉིད་བརྗོད་པར་བྱ་བ་ཡིན་ཕྱིར་ལ། དེ་ལ་ཡང་དབང་པོ་་་
དང་དོན་ཕྲད་པ་ཉིད་ཀྱིས་གྲུབ་པའི་ཕྱིར་རོ། །ཤེས་པའི་རང་གི་ངོ་བོ་བསྟན་་
པར་བྱ་བའི་ཕྱིར་ཡིན་ན་ཡང་ཡོན་ཏན་དང་རྫས་རྩོམ་པར་མི་བྱེད་པ་དང་། བྱ་
བ་མེད་པའི་ནམ་མཁའ་ལ་སོགས་པ་ཡུལ་མ་ཡིན་པ་ཉིད་དུ་བསྟན་པར་བྱ་བ་ཡིན་
པའི་ཕྱིར་ཧ་ཅང་ཐལ་བར་འགྱུར་རོ། །ཕྲད་ནས་སྐྱེ་བ་མངོན་སུམ་དུ་འདོད་ན་་
97-261


[𰹙141b]
༢ ༦༢
བསྟན་འགྱུར།
ཚད་མ། ་ ཅིའི་༡༨༩
ནི་གཟུགས་དང་སྒྲ་དག །བར་དང་བཅས་པར་འཛིན་པ་དང་། །ཤེས་པ་ལྷག་
པའམ་མི་ཐོབ་འགྱུར། །དྲི་ལ་སོགས་པ་ནི་ཡུལ་དང་དབང་པོ་༧བར་མེད་པ་སྟེ།
བར་དང་བཅས་པ་མ་ཡིན་པ་བཞིན་དུ་འཛིན་པ་མཐོང་མོད་ཀྱི། དབང་པོ་ལྷག་
པར་འཛིན་པ་ནི་རིགས་པ་མ་ཡིན་ནོ། །གལ་ཏེ་ཕྱི་རོལ་ཏུ་འཇུག་པའི་ཕྱིར་་
འཐད་པ་ཉིད་དོ། །དབང་པོ་གཉིས་ཀྱི་ནི་རྟེན་ལས་ཕྱི་རོལ་ཏུ་འཇུག་པ་སྟེ།
དེས་ན་ཡུལ་དེ་བར་དང་བཅས་པ་དང་ལྷག་མ་འཛིན་པའང་འཐད་པ་ཡིན་ནོ་ཞེ་ན།
དེ་ཡང་རིགས་པ་མ་ཡིན་ཏེ་གང་གི་ཕྱིར་རྟེན་ལས་ཕྱིར་དབང་འཕོ་མིན་པར།
གྲུབ་པོ་ཞེས་བྱ་བ་ནི་ཚིག་གི་ལྷག་མའོ། །དབང་པོ་ནི་རྟེན་གྱི་ཡུལ་ཉིད་ན་གནས་
པ་སྟེ། དེར་“གསོ་བ་ལ་སོགས་པ་རབ་ཏུ་སྦྱོར་བའི་ཕྱིར་རོ། །དེས་ན་དབང་་
པོ་ཁོ་ནས་བར་དུ་ཆོད་པའི་དོན་འཛིན་པར་བྱེད་དོ། །དབང་པོ་ཕྱི་རོལ་ཏུ་འཕོ་
བ་བདེན་དུ་ཆུག་ན་ཡང་། ཡུལ་ལ་འཛིན་པར་ནུས་མ་ཡིན། །གཞན་དུ་ན་་་་་
རྟེན་བསྒྲིབས་ཀྱང་ཡུལ་འཛིན་པར་འགྱུར་རོ། །དེའི་ཕྱིར་མིག་དང་རྣ་བ་དག་གི།
ནང་རྟེན་གྱི་གནས་ཁོ་ནར་མ་ཕྲད་པར་ཡུལ་གྱི་སྐད་ཅིག་མ་དག་ལས་བར་དང་་
བཅས་པ་དང་ལྷག་པར་འཛིན་པ་》ཡང་རིགས་པ་ཡིན་ནོ། །དབང་པོ་ལྔ་ཁོ་ན་་
ཡིན་ན་ནི། །བདེ་སོགས་གཞལ་བྱ་མིན་པ་འམ།	།འམ་ཞེས་སྨོས་པ་ནི་འམ་གྱི་
སྒྲ་ལས་ཚད་མའི་གྲངས་གཞན་བླངས་པ་ཡིན་ནོ། །གང་འདི་ལྟར་རྟག་ལ་སོགས་
པ་མེད་པར་བདག་ཉིད་ཀྱི་བདེ་བ་དང་སྡུག་བསྔལ་དང༌། འདོད་པ་དང་།
ཞེ་སྡང་དང༌། འབད་རྩོལ་རྣམས་ལ་འཛིན་པ་དེ་ཚད་མ་མ་ཡིན་པས་བདེ་བ་ལ་
སོགས་པ་རྣམས་གཞལ་བྱ་ཉིད་དུ་མི་འགྱུར་བའམ། ཚད་མ་དེ་ལ་ཚད་མ་གཞན་
ཉིད་ཉེ་བར་བགྲང་བར་བྱའོ། །དབང་པོ་གཞན་ཡོད་ཡིད་དབང་པོ། །ཡང་ན་
ཡིད་ཁོ་ན་དབང་པོ་ཉིད་དུ་བརྗོད་པར་བྱ་སྟེ། དེ་དང་ཕྲད་པ་ལས་སྐྱེས་པ་་་
97-262


[𰹚142a]
ཚད་མ་ཀུན་ལས་བཏུས་པའི་འགྲེལ་པ། །
༢༦ ༣
མངོན་སུམ་ཉིད་དུ་བསྒྲུབ་པར་བྱ་བའི་དོན་དུའོ། །བཀག་པ་མེད་ཕྱིར་ཐོབ་ཅེ་
ན༑ །ཇི་སྟེ་ཡང་གཞན་གྱི་འདོད་པ་ལ་མ་བཀག་པ་བསྒྲུབ་པ་ལ་ཡིད་ཀྱི་དབང་།
པོ་ཉིད་བཀག་པ་མེད་པའི་ཕྱིར་ཐོབ་པ་ཉིད་དོ་ཞེ་ན། གཞན་གྱི་འདོད་པ་ལ་ནི་
ཡིད་ཀྱི་དབང་པོ་ཡོད་ལ་རབ་ན་དེ་ལྟ་ན་ནི། དབང་པོ་གཞན་གྱི་སྒྲ་དོན་མེད། །
གལ་ཏེ་གཞན་གྱིས་སྨྲས་པའི་ཡིད་ལ་བཀག་པ་མེད་པའི་ཕྱིར་དབང་པོ་ཡིན་ན་དེས་
སྣ་ལ་སོགས་པ་དབང་པོར་བརྗོད་དོ། །ཞེས་བསྟན་པ་དོན་མེད་པར་འགྱུར་ཏེ།
བཀག་པ་མེད་པ་ཉིད་ལས་དེ་གྲུབ་པའི་ཕྱིར་རོ། །དོན་གཞན་འབྲས་བུར་སྨྲ་བའི་
ཤེས་པ་ཉིད་ཚད་མ་ཡིན་ན། ངེས་པའི་དོན་ལ་འབྲས་བུ་མེད། །ངེས་པའི་
བདག་ཉིད་ཅན་གྱི་ཤེས་པ་ནི་ཚད་མ་སྟེ། ཚད་དེ་སྐྱེས་པ་ན་དོན་རྟོགས་པའི་
ཕྱིར་འབྲས་བུ་མེད་པར་འགྱུར་རོ། །གལ་ཏེ་ཁྱད་པར་དུ་བྱེད་པའི་ཤེས་པ་ཚད་
མ་ཡིན་ཏེ། གང་སྤྱི་ལ་སོགས་པ་ཁྱད་པར་དུ་བྱེད་པའི་ཤེས་པ་དེ་ནི་ཚད་མ་ཡིན་
ལ༑ གང་རྫས་ལ་སོགས་པ་ཁྱད་པར་དུ་བྱ་བའི་ཤེས་པ་དེ་ནི་འབྲས་བུ་ཡིན་ནོ་་
ཞེ་ན། དེ་ཁྱད་ལ་མིན་ཐ་དད་ཕྱིར། །ཐ་དད་པ་ནི་ཁྱད་པར་དུ་བྱེད་པ་ཁྱད་པར་
དུ་བྱ་བ་ལས་ཐ་དད་པ་ཡིན་ལ།	༄༅ཡུལ་གཞན་ལ་ཚད་མར་འགྱུར་ཞིང་ཡུལ་
གཞན་ལ་འབྲས་བུར་འགྱུར་བ་ཡང་རིགས་པ་མ་ཡིན་ཏེ། སེང་ལྡེང་གི་ཡུལ་ལས་
བཅད་ཅིང་བཤགས་པས་པ་ལ་ཤ་ཆད་པ་ནི་མ་མཐོང་ངོ༌། །ཅི་སྟེ་ཁྱད་པར་དུ་བྱ་
བའི་ཤེས་པའི་རྒྱུ་ཡིན་པའི་ཕྱིར་དེའི་ཡུལ་ཉིད་ཀྱང་ཡིན་ནོ་ཞེ་ན། མ་ཡིན་ཏེ།
ཧ་ཅང་ཐལ་བར་འགྱུར་བའི་ཕྱིར་རོ། །དེ་ལྟ་ན་ནི་བྱེད་པ་པོ་ཐམས་ཅད་འཚོལ་
བར་འགྱུར་ཏེ། ཁྱད་པར་དུ་བྱ་བའི་ཤེས་པའི་རྒྱུ་ཡིན་པ་ཉིད་ཀྱིས་དེའི་བྱེད་པ་་
ཡིན་པའི་ཕྱིར་རོ། །དེའི་ཕྱིར་གང་ལ་ལས་ཀྱི་བྱ་བ་ཡོད་པར་བརྗོད་པ་དེ་ཉིད་ལ་
དེའི་འབྲས་བུ་ཉིད་དུ་རིགས་སོ། །གཞན་ཡང་དེ་ལ་ཡོད་མིན། ཁྱད་པར་་
•
97-263


[𰹛142b]
༢ ༦༤
བསྟན་འགྱུར། ཚད་མ། ༼ཅི་ ༡༨༩
རྟོགས་པར་བྱ་བ་དེ་ལ་འབྲས་བུ་མེད་པའམ་ཚད་མ་མེད་དོ། །དེ་ཉིད་ཅེས་ཅི་སྟེ་
ཡང་ཁྱད་པར་དུ་བྱེད་པའི་ཤེས་པ་དེ་ཉིད་ཚད་མ་གཞལ་བྱ་གཉི་གར་ཡང་འགྱུར་ཏེ།
དཔེར་ན་རང་གི་བདག་ཉིད་ཁོང་དུ་ཆུད་པར་བྱེད་པ་ཙམ་ན་གཞལ་བར་བྱ་བར་་
ཡང་འགྱུར་ཞིང་། འཛིན་པ་པོ་ཡང་ཡིན་པ་བཞིན་ནོ་ཞེ་ན། མ་ཡིན་ཁྱད་་་
པར་བྱ་ལའང་འགྱུར། །དེ་ལྟ་ན་ནི་ཁྱད་པར་དུ་བྱ་བའི་ཤེས་པ་ལའང་ཚད་མ་་་
དང་གཞལ་བྱ་གཉི་ག་ཐོབ་པར་འགྱུར་རོ། །གལ་ཏེ་ཤེས་པ་དང་ཤེས་བྱའི་དོན་་་
གཞན་ཡིན་ཡང་ཚད་མ་དང་གཞལ་བྱ་ཉིད་དུ་འགྱུར་བ་ཡིན་ཏེ། རང་རིག་གིས་
རིག་པའི་ཤེས་པའི་བདག་ཉིད་བཞིན་དུ། དེ་ཉིད་དངོས་པོ་གཉིས་སུ་འགྱུར་་
བའི་ཕྱིར། ཁྱད་པར་དུ་བྱེད་པའི་ཤེས་པ་བདག་དང་མཚུངས་སོ་ཞེས་གཉི་གར་
སྦྱར་བར་མི་བྱའོ། །དེ་ལྟར་ན་ནི་ཤེས་བྱ་ཁོང་དུ་ཆུད་པ་ན། གང་མ་རྟོགས་པ་
དང་ཐེ་ཚོམ་ཟ་བ་དང་། ལོག་པའི་ཤེས་པ་ལས་ལྡོག་པ་དེ་འབྲས་བུར་འགྱུར་ན།
དེ་ཡང་རིགས་མ་ཡིན་ཏེ། མ་རྟོགས་ལ་སོགས་ཀུན་ལ་མིན། །རེ་ཞིག་ཐམས་་
ཅད་དུ་མ་རྟོགས་པ་ལ་སོགས་པ་ལ་དངོས་པོའི་ཡུལ་ངེས་པ་ནི་ཡོད་པ་མ་ཡིན་ཏེ།
ཁ་ཅིག་ཏུ་བཟས་པ་ཙམ་ལས་ཤེས་པ་སྐྱེ་བས་སོ། །མ་རྟོགས་པ་ལ་སོགས་པ་ཡོད་
དུ་ཆུག་ན་དེ་ལྟ་ན་ཡང་ལྡོག་པ་མེད་ཕྱིར་འབྲས་བུ་མིན། །ལྡོག་པ་ཞེས་བྱ་བ་ནི་
མ་རྟོགས་པ་ལ་སོགས་པ་མེད་པ་ལ་བྱ་ན། ཡོད་པ་མ་ཡིན་པ་དེ་ནི་འབྲས་བུ་མ་
ཡིན་ཏེ། དེ་གཞལ་བྱར་འགྱུར་བར་མི་རིགས་པའི་ཕྱིར་རོ། །དེ་ལྟར་ན་རེ་་
ཞིག་རིགས་པ་ཅན་རྣམས་ཀྱི་མངོན་སུམ་ནི་རིགས་པ་མ་ཡིན་ནོ། །བྱེ་བྲག་པ་
རྣམས་ཀྱི་མདོ་ལས། རེ་ཞིག་འབྲེལ་པ་འབའ་©ཞིག་ལས་གྲུབ་པའི་རྫས་འགའ་
ཞིག་ལ་མངོན་སུམ་གྱི་མཚན་ཉིད་ཡིན་ནོ་ཞེས་བྱ་བ་དང་། བདག་དང་དབང་པོ་
དང་ཡིད་དང་དོན་དུ་ཕྲད་པ་ལས་གང་གྲུབ་པ་པ་”དེ་གཞན་ཡིན་ནོ། །ཞེས་ཟེར་
97-264


[𰹜143a]
ཚད་མ་ཀུན་ལས་བཏུས་པའི་འགྲེལ་པ། །
༢༦༥
རོ། །ཁ་ཅིག་ནི་ཚད་མ་ལས་འབྲས་བུ་དོན་གཞན་དུ་འདོད་དེ། ཐུན་མོང་མ་
ཡིན་པའི་རྒྱུ་ཡིན་པའི་ཕྱིར་དབང་དང་དོན་ཕྲད་པ་ཚད་མས་རྟོགས་པར་བྱའོ་ཞེའོ།།
གཞན་དག་ནི་གཙོ་བོ་ཡིན་པའི་ཕྱིར་བདག་དང་ཡིད་ཕྲད་པ་ཚད་མ་ཡིན་ནོ་ཞེས་་
ཟེར་རོ། །དེ་ལྟ་ན་ནི་གང་འདི་སྐད་དུ་ཐེ་ཚོམ་དང་གཏན་ལ་ཕེབས་པའི་ཤེས་པ་
དག་ལས་གྲུབ་པ་ནི་མངོན་སུམ་དང་རྟགས་ཅན་གྱི་ཤེས་པ་དག་གིས་བཤད་དོ་ཞེས་
བྱ་བ་དེ་འགལ་ལོ། །བཞི་པོ་ཕྲད་པ་ལས་སྐྱེས་པའི་ཤེས་པ་དང་། གཏན་ལ་་་
ཕེབས་པ་ལ་ི སྐྱེས་པའི་ཤེས་པ་མཚུངས་པ་ཡང་མ་ཡིན་ཏེ། གཏན་ལ་ཕེབས་པ་
ནི་བརྟགས་པ་སྔོན་དུ་འགྲོ་བ་ཅན་ཡིན་པའི་ཕྱིར་ལ། ། མངོན་སུམ་ནི་ཡུལ་ལྟ་བ་་
ཙམ་ཡིན་པའི་ཕྱིར་རོ།	།ཡུལ་ལ་ལྟ་བ་ཙམ་ཞེས་བྱ་བ་ནི་བཞི་པོ་ཕྲད་པ་ལས་སྐྱེས་
པ་ཡིན་ཏེ། དེ་ལ་རྟགས་ཅིང་དཔྱད་པ་ག་ལ་སྲིད། དབང་པོ་དང་དོན་ཕྲད་
པ་ཚད་མར་སྨྲ་བ་ལ་ནི་བསྒྲེ་བ་ཅུང་ཟད་ཀྱང་མེད་པ་ཉིད་དུ་འགྱུར་རོ། །དབང་
པོ་དང་དོན་ཕྲད་པ་ཚད་མར་སྨྲ་བའི་ལྟར་ན་ནི། འདི་ཅི་ཞིག་ཅེས་ཤེས་པར་་
འདོད་པའི་ཚེ། དོན་མཐའ་དག་འཛིན་པར་འགྱུར་དེ་ཐམས་ཅད་ཀྱི་བདག་ཉིད་
དང་ཕྲད་པའི་ཕྱིར་རོ། །བདག་དང་ཡིད་ཕྲད་པར་སྨྲ་བ་ལའང་། ཡུལ་ཐ་་་་
དད་པ་ལ་ཡུལ་གཞན་ལ་ཚད་མར་འགྱུར་ཞིང་། གཞན་ལ་འབྲས་བུར་འགྱུར་བ་
ནི་མེད་དོ། །ཞེས་སྔར་བཤད་ཟིན་ཏོ། །གཞན་ཡང་སྤྱི་དང་ཁྱད་པར་ལ་ཡང་
བལྟོས་པ་དང་། །རྫས་དང་ཡོན་ཏན་དང་ལས་ལ་བལྟོས་པ་མངོན་སུམ་མོ་ཞེས་་་
སྦྱར་བར་མི་བྱ་སྟེ། གང་གི་ཕྱིར་དབང་པོ་དང་དོན་ཕྲད་པ་ལས་སྐྱེས་པ་ནི།
ཡུལ་ལ་ལྟ་བའི་དོན་ཅན་ཕྱིར། །ཁྱད་པར་རྣམས་དང་སྦྱོར་མི་བྱེད། །དབང་
པོའི་བློ་རྣམས་ནི་རང་གི་དོན་ཙམ་འཛིན་པར་བྱེད་པ་ཡིན་པའི་ཕྱིར་རོ། །ཁྱད་
པར་རྣམས་དང་ལྷན་ཅིག་ཏུ་སྦྱོར་བ་ནི་མི་འཐད་དོ། །གདོན་མི་ཟ་བར་དོན་་་་
97-265


[𰹝143b]
༢ ༦༦
བསྟན་འགྱུར།
ཚད་མ།
ཅེ
༡༨༩
གཉིས་གཟུང་ནས་འདི་ནི་འདིའི་ཕྱིའམ་རྫས་ལ་སོགས་པ་ཡིན་ནོ་ཞེས་དེ་ལྟར་་་
འབྲེལ་པ་བརྟགས་པར་བྱ་བ་ཡིན་ཏེ། དེས་ན་ལྡན་པ་མི་མངོན་པར་བྱས་་་
པའམ་ཐ་མི་དད་པར་བརྟགས་ནས་འཛིན་པ་ཡིན་ནོ། །ཁྱད་པར་དེ་ཡང་དྲན་
པས་དྲངས་པའི་ཕྱིར་ཡིད་ཀྱི་བློ་ལ་འཐད་པ་ཡིན་ནོ། །གཞན་དུ་ན་ནི་དྲི་མར་རོ་
ཞེས་འཛིན་པ་ཡང་མངོན་སུམ་དུ་འགྱུར་ན། དེ་ལྟར་འགྱུར་བར་ཡང་མི་རིགས་
ཏེ༑ ཁྱད་པར་དུ་བྱེད་པ་དང་ཁྱད་པར་དུ་བྱ་བ་དག་དབང་པོ་ཐ་དད་པའི་ཡུལ་
ཡིན་པའི་ཕྱིར་རོ། །གལ་ཏེ་ཡང་རྫས་གཅིག་དབང་པོ་དུ་མའི་གཟུང་བར་བྱ་བ་
ཡིན་ནོ་ཞེ་ན། དེ་ལྟ་ན་ནི་མིན་ཏེ། གཟུགས་ལ་སོགས་ལ་བཞིན་དུ་དུ་མར་་་་
འགྱུར་རོ། །གཟུགས་ལ་སོགས་པ་ལ་ནི་དབང་པོ་དུ་མས་གཟུང་བར་བྱ་བའི་་
གཅིག་གང་དུ་ཡང་མ་མཐོང་ངོ༌། །གཟུགས་སོགས་གཅིག་ཏུ་འགྱུར། གལ་ཏེ་
དབང་པོ་དུ་མའི་གཟུང་བར་བྱ་བ་ཡིན་ཡང་ཐ་མི་དད་པར་འདོད་ན་ནི་གཟུགས་་
ལ་སོགས་པ་ཡང་རྫས་བཞིན་དུ་གཅིག་ཏུ་འགྱུར་རོ། །མཐོང་ཞེ་ན། དེ་དག་་་
གལ་ཏེ་འདི་ལྟར་དབང་པོ་ཐ་དད་པའི་ཡུལ་རྫས་ལ་ཤེས་པ་ཐ་མི་དད་པ་ནི་མཐོང་
བ་ཁོ་ན་ཡིན་ཏེ། ཡོད་པ་ཉིད་དང་ཡོན་ཏན་ཉིད་དག་ལྟ་བུའོ། །གཟུགས་
ལ་སོགས་པ་རྣམས་ལ་ནི་མ་ཡིན་ནོ། །དེའི་ཕྱིར་གཅིག་དུ་མར་འགྲུབ་པོ་ཞེ་ན།
ཤེས་པ་ཐ་མི་དད་པ་འདི་ལྟ་བུ་ནི་མཐོང་ན། འོན་ཀྱང་དེ་དབང་པོ་ལས་མིན།
དེ་དབང་པོའི་སྒོ་ནས་དབང་པོ་གཞན་གྱི་ཡུལ་ཤེས་པ་ནི་མ་ཡིན་ཏེ། གང་གི་ཕྱིར།
དབང་གཞན་དོན་མེད་འགྱུར་ཕྱིར་རོ།	།གལ་ཏེ་དབང་པོ་གཞན་གྱི་ཡུལ་ལ་ཡང་
དབང་པོ་གཞན་གྱིས་འཛིན་ནུས་པ་འདོད་ན་ནི་གཟུགས་ལ་སོགས་པ་ལ་དབང་པོ་
དུ་མ་བརྟགས་པ་དོན་མེད་པར་འགྱུར་རོ། །གལ་ཏེ་འདི་ལྟར་གཟུགས་ལ་སོགས་
པ་ཐ་དད་དུ་ཡོད་པའི་ཕྱིར་དབང་པོ་གཅིག་གི་འཛིན་པར་མི་ནུས་སོ་ཞེ་ན། དེ་
97-266


[𰹞144a]
ཚད་མ་ཀུན་ལས་བཏུས་པའི་འགྲེལ་པ།
༢༦༧
ཡང་རིགས་པ་མ་ཡིན་ཏེ། ཅིའི་ཕྱིར་ཞེ་ན། དབང་པོས་ནི། ། རང་ཡུལ་ཐ་་་
དད་ཀྱང་འཛིན་ནུས་འགྱུར། རང་གི་ཡུལ་ལ་སྔོན་པོ་ལ་སོགས་པ་ཐ་དད་པ་དང་
གྲངས་ལ་སོགས་པས་ཐ་དད་པ་ནི་ཁྱོད་ཀྱི་འོང་ པས་ཐ་དད་ཀྱང་དབང་པོས་་་
འཛིན་པར་ནུས་པ་ཡིན་གྱི། དབང་པོ་གཞན་གྱི་དོན་ནི་མ་ཡིན་ནོ། །དབང་་
པོ་གཞན་གྱི་ཡུལ་ཉིད་ནི་གཟུགས་ལས་ཐ་དད་པའི་རེག་བྱ་ལྟ་བུ་སྟེ། ། གང་གི་
ཕྱིར་དེ་མིག་གི་འཛིན་པ་མ་ཡིན་ནོ། །གལ་ཏེ་རེག་)པའི་གཟུང་བའི་རྫས་ཀྱང་་
མིག་གིས་འཛིན་ན་ནི་དབང་པོ་གཞན་གྱིས་ཡུལ་ཡང་མིག་གིས་རང་གི་ཡུལ་ཡིན་ནོ་
ཞེས་གསལ་བར་ཁས་བླངས་པའི་ཕྱིར། ། ཐ་དད་ཀྱང་སྔོན་པོ་ལ་སོགས་པ་བཞིན་
དུ་རེག་བྱ་ལ་སོགས་པ་ཡང་མིག་གིས་འཛིན་པར་ཐལ་བར་འགྱུར་བའི་ཕྱིར། ཐ་
དད་པ་ཉིད་ནི་དབང་པོ་དུ་མས་གཟུང་བར་བྱ་བའི་རྒྱུ་མཚན་མ་ཡིན་གྱི། འོན་་
ཀྱང་དབང་པོ་གཞན་གྱི་དོན་མི་འཛིན་པ་ཡིན་ནོ། །གལ་ཏེ་ཡང་དོན་ཐ་མི་དད་
པ་ཡང་དབང་པོ་དུ་མས་འཛིན་པ་ཡིན་ན། གཟུགས་ལ་སོགས་པ་སོ་སོ་ལ་ཡང་།
དབང་པོ་ཀུན་གྱི་འཛིན་པར་འགྱུར་ཏེ། རྫས་ལ་སོགས་པ་བཞིན་ནོ། །དེ་ལྟར་
ན་ཡང་གཟུགས་ལ་སོགས་པ་ལ་ཡང་དབང་པོ་དུ་མས་གཟུང་བར་བྱ་བར་འགྱུར་རོ།།
ཉེས་པ་དེ་དག་ནི་ཡོད་པ་མ་ཡིན་ཏེ། གཟུགས་ལ་སོགས་པ་དེ་དག་ལ་རང་རང་
གི་བྱེ་བྲག་ངེས་པ་ཡོད་པ་ཡིན་ལ། དེ་མེད་པའི་ཕྱིར་དབང་པོའི་བློ་སྔོན་པོ་ལ་མི་
འཁྲུལ་ལོ་ཞེ་ན། ཅི་ལྟར་ན་དེ་དག་ངེས་པ་བྱེད་པ་ཉིད་ཡིན། གང་ལ་་་
གཟུགས་ཉིད་མེད་པ་དེ་མིག་གི་གཟུང་བར་བྱ་བ་མ་ཡིན་ལ། དེ་བཞིན་དུ་རེག་་
པར་བྱ་བ་ལ་སོགས་པ་རྣམས་ཀྱི་ཡང་རང་རང་གི་ཡུལ་ངེས་པ་ཉིད་ཡིན་པ་དེ་ལྟ་ན་
མིག་དང་རིག་པ་དག་འཇུག་གོ། །རྫས་སོགས་ལ་མིན། རྫས་དང་གྲངས་ལ་་་
སོགས་པ་དང་ལས་ོརྣམས་ལ་གཟུགས་ཉིད་དང་རེག་བྱ་ཉིད་མེད་པར་འདོད་པའི་
97-267


[𰹟144b]
༢༦༨
བསྟན་འགྱུར།
ཚད་མ། ༼ཅེ༽
༡༨༩
ཕྱིར་མིག་དང་རེག་པ་དག་གིས་དེ་དག་འཛིན་པར་མི་འགྱུར་རོ། །གལ་ཏེ་དེ་ལྟ་
ན་གང་ལ་གཟུགས་ཡོད་པ་མིག་གི་གཟུང་བྱ་ཡིན་ཏེ། དེ་ལྟ་བས་ན་རེག་པ་ལ་་་
སོགས་པ་ལ་ཡང་དེ་བཞིན་དུ་ངེས་པ་ཉིད་ཀྱིས་ཁྱད་པར་ཡོད་པ་ཡིན་ནོ། :1:།དེ་་་
བཞིན་དུ་གཟུགས་ཉིད་ལ་སོགས་པ་མེད་པའི་ཕྱིར་རྫས་ལ་སོགས་པ་ལ་ངེས་པ་མེད་
པར་འགྱུར་རོ་ཞེ་ན། དེ་ལྟ་ིན་ཡང་། མེད་ཕྱིར། མི་འཁྲུལ་ལོ་ཞེས་བྱ་བའི་
མདོ་དང་འགལ་ལོ། །གཟུགས་ཉིད་ལ་སོགས་པ་ནི་སྒྲ་ལ་སོགས་པ་ལ་མེད་པས་་
མི་འཁྲུལ་པར་བརྗོད་ཀྱི། །གཟུགས་ཉིད་ལ་སོགས་པ་གཟུགས་ལ་སོགས་པ་ལ་་
ཡོད་པའི་སྒོ་ནས་ནི་མ་ཡིན་ནོ། །རིགས་པས་ཀྱང་རྟོག་པ་འདི་འཐད་པ་མ་ཡིན་
ཏེ༑ གང་གི་ཕྱིར་མི་འཛིན་པ་ནི་མེད་པའི་ཕྱིར་ཏེ་དབང་པོ་གཞན་གྱིས་མི་་་
འཛིན་པ་ནི་འཛིན་པ་མེད་པ་ཡིན་ལ། ཇི་ལྟར་དེ་གཟུགས་ལ་སོགས་པས་བྱེད་པ་
ཡིན། རྒྱུ་མེད་པས་འཛིན་པ་མེད་པར་མི་འགྱུར་རོ། ་།དེའི་ཕྱིར་གཟུགས་་
ཉིད་ལ་སོགས་པ་རྣམས་ནི་ངེས་པར་བྱེད་པ་ཉིད་དུ་མི་རིགས་སོ། - །གལ་ཏེ་
འདི་ལྟར་རྫས་ལ་སོགས་པ་ལ་ཐ་མི་དད་པར་འཛིན་པ་ི མཐོང་བ་དེ་ཇི་ལྟ་ཞེ་ན།
གཞན་གྱི་སྤྱོད་ཡུལ་ཡིན། ། མིག་དང་རིགས་པ་དག་གི་ཐ་དད་པའི་ཡུལ་ལ་་
དམིགས་པ་སྟེ། དེ་དང་ལྷན་ཅིག་རྒྱུ་བའི་སྤྱིའི་ཡུལ་ལ་ཐ་མི་དད་པར་འཛིན་པའི་
དྲན་པའི་ཤེས་པ་གཞན་ཉིད་སྐྱེས་པ་ཡིན་གྱི། གཟུགས་ལ་སོགས་པ་མ་གཟུང་་་་་
བར་ནི་དེའི་བློ་མེད་པའི་ཕྱིར་རོ། །དེ་བཞིན་དུ་ཁྱད་པར་ཅན་ལས་ཐ་དད་པ་་་
རྣམས་རང་གི་དབང་པོས་དམིགས་ནས་དོན་གཞན་རྣམ་པར་བཅད་པའི་ཡུལ་
ཐམས་ཅད་ལ་ཐ་མི་དད་པའི་ཡིད་ཀྱིས་ཤེས་པ་སྐྱེས་པ་ཡིན་གྱི། ཡོད་པ་ཉིད་་
དང་ཡོན་ཏན་ཉིད་དག་ལ་ནི་མངོན་སུམ་ཉིད་ཡོད་པ་མ་ཡིན་ཏེ། དེ་ཉེ་བར་མ་
མཚོན་པའི་ཕྱིར་མངོན་སུམ་གྱིས་གཟུང་ངོ་སྙམ་པའི་མངོན་པའི་ང་རྒྱལ་དེ་དག་ནི་
97-268


[𰹠145a]
ཚད་མ་ཀུན་ལས་བཏུས་པའི་འགྲེལ་པ། །
༢ ༦༩
རྟོག་གེ་ངན་པ་བ་རྣམས་ཀྱི་ཡིན་ནོ། །ཡུལ་མཚུངས་ཉིད་དུ་འདོད་ཅེ་ན། །
འདི་ལྟར་འགྱུར་ཏེ། ཁྱད་པར་དང་ཁྱད་པར་ཅན་དག་གདོན་མི་ཟ་བར་དབང་
པོ་མཚུངས་པའི་ཡུལ་ཉིད་དུ་ཁས་བླང་བར་བྱ་སྟེ། དེ་མ་གཟུང་བར་དེའི་བློ་མེད་
པའི་ཕྱིར་རོ་ཞེ་ན། འདི་ལྟ་ཡིན་ན་ནི། མི་འདོད་པ་ཡང་ཐལ་བར་འགྱུར།	།
གལ་ཏེ་གཉི་ག་དབང་པོ་མཚུངས་པའི་གཟུང་ བར་བྱ་བ་ཉིད་ཡིན་ན་ནི་རྫས་དང་
ཡོན་ཏན་དང་ལས་དག་ཀྱང་རྫས་དང་ལྡན་པ་ཡིན་པའི་ཕྱིར། ་ཡོད་པ་ཉིད་་
བཞིན་དུ་རྫས་དབང་པོ་ཐམས་ཅད་པར་འགྱུར་རོ།	།དེ་བཞིན་དུ་རྫས་གཅིག་་
དང་ལྡན་པའི་ཕྱིར་རྫས་ཡོད་པ་ཉིད་མ་ཡིན་པར་འགྱུར་ཏེ། ཡོད་པ་ནི་དབང་པོ་
ཐམས་ཅད་པ་ཡིན་པའི་ཕྱིར་རོ། །གལ་ཏེ་རྫས་ལ་ཞུགས་པ་ཡང་ཡོད་པ་ནི་རྫས་
གཅིག་པོ་དེ་དང་ལྡན་པར་བརྗོད་དོ་ཞེ་ན། མ་ཡིན་ཏེ་ཐ་དད་པ་མེད་པའི་ཕྱིར་
ཏེ༑ ་ ཡོད་པ་ནི་ཐ་མི་དད་པ་ཡིན་ནོ། །རྫས་ལ་སོགས་པ་ཐམས་ཅད་ལ་ཡོད་
པ་དགག་པར་བྱ་བ་ནི་མ་ཡིན་ཏེ། དེ་སྐད་དུ་ཡང་ཡོན་ཏན་དང་ལས་རྣམས་ལ་
ཡོད་པའི་ཕྱིར་ལས་ལ་ཡོན་ཏན་མེད་པ་མ་ཡིན་ནོ་ཞེས་བརྗོད་དོ། །གལ་ཏེ་ཡང་
རྫས་ལ་འཇུག་པ་ཁོ་ན་རྫས་གཅིག་ཡིན་གྱི་གཞན་ལ་འཇུག་པ་རྫས་གཅིག་མ་ཡིན་
ནོ་ཞེས་བྱ་བ་ཡིན་ན་ནི་ཐ་དད་པར་འགྱུར་རོ། །གང་གི་ཚེ་ཡང་མིག་གི་མངོན་་
སུམ་མི་དྲོའོ་ཞེས་བྱ་བར་འཛིན་པ་དེའི་ཚེ་རེག་བྱ་ཡང་མིག་གི་གཟུང་བྱར་འགྱུར་རོ། །
དེའི་ཕྱིར་ཡོད་པ་དང་ཡོན་ཏན་ཉིད་བཞིན་དུ་དབང་པོ་ཐ་དད་ཀྱི་གཟུང་བྱ་ཡིན་་་
ཡང་རྫས་ཐ་མི་དད་དོ་ཞེས་བྱ་བ་ནི་མི་རིགས་སོ། །གལ་ཏེ་དེ་ལྟར་ན་དབང་པོ་
ཐམས་ཅད་ཀྱི་གཟུང་བྱ་ཡིན་པའི་ཕྱིར་ཡང་དུ་མ་ཉིད་དུ་སྨྲ་བ་ན་ནི། མ་ཡེ།
གང་གི་ཕྱིར་དབང་པོ་གཅིག་གི་གཟུང་བར་བྱ་བ་ཉིད་ལ་ཡང་རྫས་དང་ཡོན་ཏན་་
དང་ལས་ཐ་དད་པ་དང་། སྔོན་པོ་ལ་སོགས་པ་ཐ་དད་པ་མཐོང་བ་ཡིན་ནོ། །
97-269


[𰹡145b]
བསྟན་འགྱུར།
ཚད་མ།
༡༨༩
༢ ༧༠
དབང་པོ་ཐ་དད་པ་མེད་ཀྱང་འཛིན་པ་ཐ་དད་པས་སྔོན་པོ་ལ་སོགས་པ་ཐ་དད་་་
པར་མཐོང་བ་ཡང་ཡིན་ནོ། །གང་མེད་པར་གང་འབྱུང་བ་དེ་ནི་དེའི་རྒྱུ་མ་ཡིན་
པའི་ཕྱིར་དུ་མ་ཉིད་ལ་དབང་པོ་ཐ་དད་པ་ནི་གཏན་ཚིགས་མ་ཡིན་ནོ་ཞེ་ན། དེ་
ནི་གཞན་དུ་བརྗོད་གང་ལས་མ་ངེས་པར་འགྱུར་བ་དབང་པོ་ཐ་དད་པའི་གཟུང་བྱ་
ཡིན་པའི་ཕྱིར་དུ་མ་ཉིད་དུ་སྨྲས་པ་ཡིན་གྱི། དབང་པོ་གཅིག་གི་གཟུང་བྱ་ཡིན་་
པའི་ཕྱིར་གཅིག་ཉིད་དུ་ནི་མ་ཡིན་ནོ། །དབང་པོ་ཐ་དད་པའི་གཟུང་བྱ་ཁོ་ན་་་
ཡིན་པའི་ཕྱིར་དུ་མ་ཉིད་དུ་བརྗོད་པ་ནི་མ་ཡིན་གྱི་འོན་ཀྱང་དུ་མ་ཁོ་ནའི་ཞེས་་
བརྗོད་པའི་ཕྱིར་མ་ངེས་པ་མ་ཡིན་ནོ། །དབང་པོ་ཐ་དད་པ་མེད་ཀྱང་ཞེས་་
བརྗོད་པ་འདིར། ཐམས་ཅད་བསྒྲུབ་བྱར་བརྗོད་མ་ཡིན། །དུ་མ་ཐམས་ཅད་
དབང་པོ་ཐ་དད་པ་ལས་ཡིན་ནོ་ཞེས་སྨྲས་པ་ནི་མ་ཡིན་གྱི། འོན་ཀྱང་གང་དུ་
དབང་པོ་ཐ་དད་པ་དེ་དུ་མའོ་ཞེས་སྨྲས་པ་ཡིན་ནོ། །བློ་ཐ་དད་པ་ཡང་དུ་མ་་་་
ཉིད་ཀྱི་རྒྱུ་ཡིན་པ་བཀག་པ་ནི་མེད་དོ། །གཞན་ཡང་། དབང་པོ་ཐ་དད་མེད་
ཀྱང་བློ།	།ཐ་དད་ཕྱིར་ནི་ཐ་དད་ན། །གཞན་དུ་ཐ་དད་མེད་གང་ལས། །
གང་ལ་དབང་པོ་ཐ་དད་པ་མེད་ཀྱང་བློ་ཐ་དད་པ་ལས་སྣ་ཚོགས་ཉིད་དུ་བརྗོད་་་
པར་བྱ་བ་ཡིན་པ་དེར། དབང་པོ་ཐ་དད་པ་དང་བློ་ཐ་དད་པ་ལ་ནི་གཅིག་ཅེས་
བྱ་བའི་གོ་སྐབས་ཡོད་པ་མ་ཡིན་ནོ། །དེས་ནི་ཡོན་ཏན་ལ་སོགས་པ་ལ་ཤེས་པ་
མངོན་སུམ་ཡིན་པ་ཡང་བསལ་བར་རིག་པར་བྱ་སྟེ། ། གང་གི་ཕྱིར་དེ་དག་ཀྱང་་་་
རང་གི་རྟེན་ལ་འབྲེལ་པའི་སྒོ་ནས་བཞི་ལ་སོགས་པ་ཕྲད་པ་ཁོ་ན་ལས་སྐྱེས་པ་ཡིན་
ནོ༑ །ཇི་ལྟར་ཡང་ཐམས་ཅད་དུ་ཕྲད་པ་ལས་ཤེས་པ་སྐྱེས་པ་མ་ཡིན་པར་བཤད་
པ་དེ་ལྟར་རིགས་པ་ཅན་གྱི་མངོན་སུམ་བརྟག་པ་དེ་བཞིན་དུ་བྱེ་བྲག་པའི་མངོན་་
སུམ་ཡང་ཉེས་པ་དང་བཅས་པ་ཡིན་ནོ།། །། བདག་ལ་མ་
97-270


[𰹢146a]
ཚད་མ་ཀུན་ལས་བཏུས་པའི་འགྲེལ་པ། གལ་
༢ ༧ ༡
གོ་སེར་སྐྱ་པ་རྣམས་ཀྱི་ཡང་རྣ་བ་ལ་སོགས་པ་འཇུག་པ་ནི་མངོན་སུམ་དུ་་
འདོད་དེ། རྣ་བ་དང༌། པགས་པ་དང་། མིག་དང༌། ལྕེ་དང༌། སྣ་་
རྣམས་ཡིད་ཀྱི་བྱིན་གྱིས་བརླབས་ནས། སྒྲ་དང་རེག་བྱ་དང་གཟུགས་དང་རོ་་
དང་དྲི་རྣམས་ལ་གོ་རིམ་ཇི་ལྟ་བ་བཞིན་དུ་འཛིན་པ་ལ་འཇུག་པ་ནི་མངོན་སུམ་གྱི་
ཚད་མའོ་ཞེས་ཟེར་བ། དེ་རྣམས་ཀྱི་ལྟ་བ་ན་ཡང་དབང་པོ་རྣམས། །ཐུག་མེད།
དེ་དག་གིས་ནི་དབང་པོ་གཞན་གྱི་གཟུང་བྱ་ཡུལ་མ་ཡིན་པ་ཉིད་ཀྱིས་དབང་པོ་
རྣམས་རང་གི་ཡུལ་ལ་འཇུག་པར་འདོད་པ་ཡིན་ནོ། །ཡོན་ཏན་གསུམ་འཕེལ་
བ་དང་འགྲིབ་པ་ཙམ་གྱི་ཁྱད་པར་ལས་སྒྲ་ལ་སོགས་པའི་རིགས་ཐ་དད་པའི་ཕྱིར།
སྒྲ་གཅིག་ཁོ་ནའི་ཡོན་ཏན་འཕེལ་བ་དང་འགྲིབ་པ་ཙམ་གྱིས་ཁྱད་པར་གྱིས་མཐའ་
ཡས་པའི་ཕྱིར། འོ་འཛིན་པ་པོ་དབང་པོ་མཐའ་ཡས་པར་ཁས་བླང་བར་བྱ་དགོས་
སོ༑ །ཡང་ན་དབང་པོ་གཅིག །ཅི་སྟེ་དེ་ཡོན་ཏན་གསུམ་ཐ་མི་དད་པའི་ཕྱིར་
རིགས་ཐ་མི་དད་པ་དེ་ལྟ་ཡིན་ན། སྒྲའི་ཁྱད་པར་འཛིན་པ་བཞིན་དུ་རེག་བྱ་ལ་
སོགས་པར་འཛིན་པར་ཐལ་བའི་ཕྱིར་དབང་པོ་གཅིག་ཉིད་ཐོབ་པ་སྟེ། ཁྱད་་
པར་ཐམས་ཅད་ལ་ཡོན་ཏན་གསུམ་ཁྱད་པར་མེད་པའི་ཕྱིར་རོ། །གང་གི་ཕྱིར་་་
གང་སྒྲ་ཁོ་ན་ལ་འགྱུར་གྱི་རེག་བྱ་ལ་སོགས་པ་རྣམས་ལ་ནི་མ་ཡིན་ནོ་ཞེས་བྱ་བ་་
ཡོན་ཏན་གསུམ་ལས་གཞན་པའི་སྒྲའི་རིགས་མེད་པས་ཐམས་ཅད་ལ་ཡོན་ཏན་་
གསུམ་ཁྱད་པར་མེད་པའི་ཕྱིར་རོ། །ཅི་ལྟར་མེད་དེ་གང་གི་ཚེ་སྙིང་སྟོབས་ལ་
སོགས་པའི་དབྱིབས་ཀྱིས་ཁྱད་པར་གྱིས་སྒྲ་ལ་སོགས་པ་ལ་ནི་ཐ་དད་པ་ཡིན་ཏེ།
སྒྲའི་རིགས་ལ་ནི་ཐ་མི་དད་པའི་དབྱིབས་ཡོད་པ་ཡིན་ལ་རེག་བྱ་ལ་སོགས་པ་་་་
རྣམས་ལ་ནི་ཐ་དད་པའོ། །རིགས་དེ་ཡང་རྣ་བ་འཇུག་པའི་གཟུང་བར་བྱ་བ་་
ཡིན་ལ། ། དེ་བཞིན་དུ་རེག་བྱ་ལ་སོགས་པ་རྣམས་ལ་ཡང་ཡིན་ནོ། །དེའི་ཕྱིར་
97-271


[𰹣146b]
༢༧༢
བསྟན་འགྱུར། ཚད་མ། ༼ཅེ༽ ༡༨༩
ཇི་སྐད་བཤད་པའི་ཉེས་པར་ཐལ་བར་འགྱུར་རོ་ཞེ་ན། དེ་ལྟ་©ཡང་མིག་དང་་་་
རེག་པ་དག་ཡུལ་མཚུངས་པ་ཐོབ་སྟེ། ། གང་གི་ཕྱིར་དབྱིབས་ནི། གཉིས་་
གཟུང་། རིང་པོ་ལ་སོགས་པའི་དབྱིབས་ལ་མིག་དང་། རེག་པའི་ཤེས་པ་དག་
མཐོང་བའི་ཕྱིར་དེ་དག་རང་རང་གི་ཡུལ་ལ་འཇུག་པར་ནི་འགལ་ལོ།	།སྒྲ་ལ་་
སོགས་པ་རྣམས་ཀྱང་རྣ་བ་ལ་སོགས་པ་རྣམས་ཀྱིས་གཟུང་བར་བྱ་བ་མ་ཡིན་པར་
འགྱུར་ཏེ་གང་གི་ཕྱིར་དབྱིབས་ནི། གསུམ་གྱི་སྤྱོད་ཡུལ་མིན། དབྱིབས་ནི་རྣ་
བ་དང་སྣ་དང་ལྕེ་རྣམས་ཀྱིས་གཟུང་བར་བྱ་བར་མ་མཐོང་བའི་ཕྱིར་སྒྲ་དང་དྲི་
དང་རོ་རྣམས་མངོན་སུམ་མ་ཡིན་པར་འགྱུར་རོ། །དབྱིབས་ཀྱིས་བྱས་པའི་་
རིགས་ཀྱི་ཁྱད་པར་འདོད་པ་ནི་དབྱིབས་མང་པོ་རྣམས། ཡུལ་གཅིག་ཏུ་ཐོབ་སྟེ།
གང་གི་ཕྱིར་དབང་པོ་གཅིག་གི་ཡུལ་གྱི་རིགས་ལས་མ་འདས་པ་ཁོ་ནར་དེའི་ཁྱད་་
པར་གྱི་རིགས་དུ་མ་ཡིན་པའི་ཕྱིར་དབྱིབས་དུ་མ་ཡུལ་མཚུངས་པ་ཐོབ་པོ། །
གསེར་ལ་སོགས་པའི་སྐྱོགས་དང་རྒྱན་ལ་སོགས་པའི་དབྱིབས་མཚུངས་པ་རྣམས་ལ་
ཡང་། ཐ་མི་དད། གསེར་ལ་སོགས་པ་དང་སྒྲ་ལ་སོགས་པ་ཡང་རིགས་རྣམས་
གཅིག་ཉིད་ཐོབ་སྟེ། དབྱིབས་མཚུངས་པའི་ཕྱིར་རོ། །དེ་ལྟ་ན་ཡང་ཡུལ་་
འཇུག་པ་མེད་དོ། །དབང་པོ་འཇུག་པ་ཡང་རིག་ཙམ་འཇུག་པར་འཛིན་པར་་་
བྱེད་པར་འགྱུར་རམ། རིགས་ཀྱི་ཁྱད་པར་ཅན་གྱི་བདེ་བ་ལ་སོགས་པ་འཛིན་་
པར་བྱེད་པར་འགྱུར། གལ་ཏེ་རེ་ཞིག་རིགས་ཙམ་འཛིན་པར་བྱེད་པ་ཡིན་ན་་
དོན༑ དེ་ལས་རང་བཞིན་འཛིན་མ་ཡིན། ་་།སྒྲ་ལ་སོགས་པ་རྣམས་ཀྱི་་
དབྱིབས་ཙམ་འཛིན་པར་བྱེད་པ་ཉིད་ཡིན་ན་ནི་བདེ་བ་ལ་སོགས་པ་རྣམས་ཀྱི་རང་
བཞིན་ངེས་པར་མ་གཟུང་བར་ཐལ་བར་འགྱུར་ཏེ། གང་གི་ཕྱིར་ཤིན་ཏུ་གསལ་
བར་མ་ཡིན་པར་དབྱིབས་ཙམ་དམིགས་ན་ཡུལ་གྱི་རང་བཞིན་མ་དམིགས་པ་་་
97-272


[𰹤147a]
པོ༽ ཚད་མ་ཀུན་ལས་བཏུས་པའི་འགྲེལ་པ།
ས་
འ ༧ ༣
མཐོང་ངོ༌། །དབྱིབས་ཙམ་འཛིན་པར་བྱེད་པ་ཉིད་ཡིན་ན། ཐ་དད་དོན་མི་་
འཛིན༑ ་ སྒྲ་ལ་སོགས་པའི་ཁྱད་པར་འཛིན་པ་མེད་པར་འགྱུར་རོ། །དེ་ལྟར་
ན་པི་ཝང་གི་སྒྲ་དང་རྔའི་སྒྲ་ཞེས་བྱ་བ་དེ་ལྟ་བུ་ལ་སོགས་པ་དེ་ལྟ་བུའི་ཁྱད་པར#𱍿་མི་
འཛིན་པར་འགྱུར་ཏེ། དེ་ལ་དབྱིབས་གཞན་མེད་པའི་ཕྱིར་རོ། །དོན་ལ་ཡིད་
བཞིན་རྣམ་པར་རྟོག་པ་ཅན། རང་གི་དོན་རིགས་ཁྱད་པར་ཅན་ནམ་དེའི་ཁྱད་
པར་འཛིན་པའི་ཕྱིར་རང་གི་ཡུལ་ལ་ཡིད་ཀྱི་འཇུག་པ་བཞིན་དུ་རྣམ་པར་རྟོག་པ་་
ཅན་དུ་འགྱུར་རོ། །ཅི་སྟེ་དབྱིབས་ཀྱི་ཁྱད་པར་ཅན་གྱི་བདེ་བ་ལ་སོགས་པ་་
འཛིན་པར་བྱེད་པ་དེ་ལྟ་ན་ཡང་། གནས་སྐབས་དེར་འགྱུར། ཡིད་ཀྱི་
འཇུག་པ་བཞིན་རྣམ་པར་རྟོག་པ་ཅན་ཉིད་དོ་ཞེས་བྱ་བའི་དོན་ཏོ། །བདེ་བ་ལ་
སོགས་པ་འཛིན་པ་ིན་སོ་སོ་བའམ་བསྡུས་པ་འཛིན་པར་བྱེད། དེ་ལ་རེ་ཞིག་སོ་
སོ་བ་འཛིན་པ་མ་ཡིན་ཏེ། གང་གི་ཕྱིར་རང་གི་ཡུལ་ལ་མངོན་དུ་ཕྱོགས་པ་ལས་
དབང་པོ་འཇུག་པའི་ཕྱིར་སྒྲ་ལ་སོགས་པ་གཟུང་བར་བྱ་བ་ཡིན་གྱི། སྙིང་སྟོབས་
སོགས་མིན། སྙིང་སྟོབས་ལ་སོགས་པ་སོ་སོ་བ་ནི་སྒྲ་ལ་སོགས་པའི་རང་བཞིན་མ་
ཡིན་པ་དེའི་ཕྱིར་དེ་དག་ནི་རྣ་བ་ལ་སོགས་པའི་འཇུག་པའི་གཟུང་བྱ་མ་ཡིན་ནོ། །
མ་ཡིན་གཞན་མ་ཡིན་པའི་ཕྱིར། །གང་གི་ཕྱིར་སྒྲ་ལ་སོགས་པ་རྣམས་ལ་སྙིང་་
སྟོབས་ལ་སོགས་པ་གཞན་མ་ཡིན་པ་དེའི་ཕྱིར་སྒྲ་ལ་སོགས་པ་བཞིན་དུ་དེ་ཡང་་
གཟུང་ བར་བྱ་བ་ཡིན་ཏེ། གཞན་མིན་ཞེ་ན་འབྲས་“མིན་པའམ། །གལ་ཏེ་་
སྙིང་སྟོབས་ལ་སོགས་པ་རྣམས་ལས་སྒྲ་ལ་སོགས་པའི་འབྲས་བུ་གཞན་མ་ཡིན་པ་་་
དེས་ན་ཐ་དད་པ་མེད་དོ། །ཡང་ན་སྙིང་སྟོབས་ལ་སོགས་པ་སྒྲ་ལ་སོགས་པའི་རྒྱུ་
མ་ཡིན་པར་འགྱུར་རོ། །ཐམས་ཅད་འབྲས་བུ་སྒྲ་སྣང་ནས་སྒྲའི་བདག་ཉིད་་
དུ་རྣམ་པར་གནས་པ་ན་ཞེས་བྱ་བ་ལ་སོགས་པ་གང་སྨྲས་པ་དེ་དང་འགལ་བར་་
97-273


[𰹥147b]
༢༧༤
བསྟན་འགྱུར། ཚད་མ། ༼ཅེ༽ ༡༨༩
འགྱུར་རོ། །རྒྱུ་དང་འབྲས་བུ་དག་ཐ་མི་དད་རང་བཞིན་ཡིན་པའི་ཕྱིར་སྙིང་་
སྟོབས་ལ་སོགས་པ་རྣམས་ནི་ཕན་ཚུན་ཐ་མི་དད་པ་ཉིད་དམ། སྒྲ་དུ་མ་ཉིད་་
དམ་ཞེས་རྣམ་པར་བརྟགས་པའི་དོན་ལའམ་གྱི་སྒྲ་ཡིན་ནོ། །གཞན་ཡང་།
གཞན་མིན་ན་ཡང་གཟུང་བྱ་མིན། །གལ་ཏེ་ཡང་བདེ་བདེ་བ་ལ་སོགས་པ་སྒྲ་ལ་
སོགས་པ་ོལས། གཞན་མ་ཡིན་པ་དེ་ལྟ་ན་ཡང་དེའི་རྡུལ་ཕྲ་རབ་རྣམས་ཀྱང་་་
གཟུང་བར་བྱ་བར་མ་གྱུར་ཅིག་སྙམ་ནས་ིསོ་བ་གཟུང་བྱ་མ་ཡིན་ནོ། །དེ་སྲིད་
དེ་ཙམ་ལ་སོགས་པའི་ཚིག་གི་དོན་གཞན་མ་ཡིན་དེ་ཐམས་ཅད་དབང་པོའི་དོན་མ་
ཡིན་ཏེ་འབྲས་བུ་ཉིད་ལ་སོགས་པ་འཛིན་པ་སྤྱིའི་ཡུལ་ཅན་ཉིད་དུ་ཐལ་བའི་ཕྱིར་ཏེ།
དེ་ལྟར་རེ་ཞིག་སོ་སོ་བར་གཟུང་བ་མ་ཡིན་ནོ། །ཇི་སྟེ་བསྡུས་པ་འཛིན་ཏོ་ཞེ་ན།
དེ་ལྟ་ན་ཡང་དབང་པོའི་འཇུག་པ་ཐམས་ཅད། ། སྣ་ཚོགས་རྣམ་པར་འགྱུར་ཏེ་་་་
གཟུང་བྱ་ཐ་དད་པ་ལ་ཐ་མི་དད་པའི་འཛིན་པའི་རྣམ་པ་ནི་འཐད་པ་མ་ཡིན་ཏེ་་་
དེའི་དབང་གིས་གཟུང་བྱ་ཡོངས་སུ་མ་བཅད་པའི་ཕྱིར་རོ། །སྒྲ་ལ་སོགས་པ་
རྣམས་ལ་ཐ་མི་དད་པ་མཐོང་བ་ཡིན་ནོ། །བདེ་བ་ལ་སོགས་པའི་ཡུལ་ཉིད་ལ་་་
དབང་པོ་རྣམས། དོན་མཚུངས་ཉིད། འགྱུར་ཏེ་དབང་པོ་རྣམ་ཡུལ་མཚུངས་
པར་འགྱུར་གྱི། རང་གི་ཡུལ་ལ་འཇུག་པ་ཉིད་དུ་མི་འགྱུར་གྱི། དེ་ཡུལ་གཞན་
ལ་བདེ་བ་ལ་སོགས་པའི་རིགས་ཐ་མི་དད་པའི་ཕྱིར་རོ། །དེས་ན་དབང་པོ་་
གཅིག་ཉིད་དུ་ཐལ་བ་དེ་ཉིད་དུ་འགྱུར་རོ། །འོན་ཏེ་དབྱིབས་ཀྱི་ཁྱད་པར་ཅན་་
འཛིན་པར་བྱེད་དོ་ཞེས་བརྗོད་པ#𱎀་མ་ཡིན་ནམ་ཞེ་ན། འདི་སྨྲ་བ་ཡིན་ནམ་རིགས་
པར་སྨྲས་པ་ཡིན་ཏེ། གང་གི་ཕྱིར། རྗེས་འཇུག་མི་འཛིན་ཕྱིར། གང་
གི་ཕྱིར་གཟུགས་ཀྱི་རིགས་གཅིག་ལ་དབྱིབས་ཀྱི་ཁྱད་པར་དུ་མས་འཛིན་པ་ན་་་་
དབྱིབས་གཅིག་རྗེས་སུ་འཇུག་པ་ནི་མ་མཐོང་ངོ༌། །དེ་ལ་དབྱིབས་ཐ་དད་པས་་
97-274


[𰹦148a]
ཚད་མ་ཀུན་ལས་བཏུས་པའི་འགྲེལ་པ། །
༢ ༧༥
རིགས་ཐ་དད་པར་འདོད་ན་དབང་པོ་མཐའ་ཡས་པར་ཐལ་བ་དེ་ཉིད་ཡིན་ནོ་་
འདིར་ཡང་། འགའ་ཞིག །གྲངས་ཅན། ཐ་དད་པར་འདོད་ན། གྲངས་
ཅན་འཇིག་པར་བྱེད་པའི་མདོ་ནི་སྔར་གྱི་གྲངས་ཅན་གྱི་མངོན་པར་འདོད་པས་་
སྨྲས་པ་སྒྲའི་མཚན་ཉིད་གསུམ་པོ་རྣམས་ལས་རེག་བྱ་ལ་སོགས་པ་གསུམ་པོའི་་་
རིགས་ཅན་ཐ་མི་དད་པའི་མཚན་ཉིད་ཅན་མ་ཡིན་ཏེ། ཐ་མི་དད་པ་རྣམས་ལ་་
དབང་པོ་གཞན་གྱིས་འཛིན་པ་ནི་འཐད་པ་མ་ཡིན་ནོ། །དེའི་ཕྱིར་བདེ་བ་ལ་
སོགས་པ་དབང་པོའི་ཡུལ་རྣམས་ལ་རིགས་ཐ་དད་པ་ཡོད་པ་ཡིན་ཏེ། གང་གི་་་
དབང་དུ་བྱས་ནས་རང་གི་ཡུལ་ལ་འཇུག་པ་ཉིད་ནི་དབང་པོ་རྣམས་སོ་ཞེས་བརྗོད་
པ་ཡིན་ནོ། །དེས་རང་གི་ཁྱད་པར་རྣམས་ལ་ཐ་དད་པ་མེད་པའི་ཕྱིར་དབང་པོ་
མཐའ་ཡས་པར་ཐལ་བར་ཡོད་པ་མ་ཡིན་ནོ། །གལ་ཏེ་ཡང་བདེ་བ་ལ་སོགས་པ་
དབང་པོའི་རིགས་ཡུལ་རྣམས་རིགས་ཐ་དད་པ་ཡང་བསྒྲུབ་པར་བྱ་བའི་ཕྱིར་སྔར་
གྱི་གྲུབ་མཐའ་ལས་འདའ་བར་བྱེད་པ་དེས་ན། ཤིན་ཏུ་གསལ་བའི་རིགས་པས་
ཁོ་བོས་བཤད་པར་བྱའོ། །ཀུན་ལས་རྡུལ་ཕྲན་ཐ་དད་པ། །རེ་རེའི་ངོ་བོ་གཙོ་
བོ་ཡིན། །བདེ་བ་དང་སྡུག་བསྔལ་དང་གཏི་མུག་དང་། སྒྲ་དང་རེག་བྱ་ལ་་་
སོགས་པ་རིགས་ཀྱི་ཁྱད་པར་གྱིས་ཐ་དད་པ་ཐམས་ཅད་དུ་སོང་བའི་རྡུལ་ཕྲ་རབ་་
རྣམས་གཙོ་བོ་ཞེས་བརྗོད་པར་བྱ་སྟེ། ཡང་དག་སྦྱོར་བའི་ཁྱད་པར་ལས། །
འབྲས་བུའི་ངོ་བོ་མཚོན་པར་བྱེད། །དེ་ལྟ་ན་ནི་སྦྱོར་བའི་ཁྱད་པར་ལས་རང་གི་
རིགས་ལས་མ་འདས་པར་འབྲས་བུའི་རང་བཞིན་དབང་པོ་རྣམས་ཀྱི་ཡུལ་ཉིད་དུ་
རྟོགས་པར་འགྱུར་རོ། །རྡུལ་ཕྲན་དང་བཞིན་རྣམས་ངོ་བོ་གསུམ་ཉིད་ན། །འབྲས་
གཅིག་ཉིད་དུའང་ཐ་དད་མེད་ག་ལ་རྟོགས། །གང་སྒྲ་ལས་ཞེས་བདེ་བ་ལ་སོགས་པ་་་་
ལས་ལྡོག་པའི་ཐ་མི་དད་པའི་བློ་སྐྱེ་བ་གང་ཡིན་པ་དེ་ཐ་དད་པ་དུ་མའི་རང་བཞིན་
97-275


[𰹧148b]
༢ ༧༦
བསྟན་འགྱུར།
ཚད་མ།
ཅི་༡༨༩
ལ་ནི་མི་རིགས་ཏེ། ཅིའི་ཕྱིར་ཞེ་ན། སྦྱོར་ཡང་རིགས་མི་མཐུན་པ་དག་སྦྱར་་
ནའང༌། ། །ཡོངས་སུ་འགྱུར་བར་མི་འདོད་དོ། །གསུམ་ཡང་དག་པར་སྦྱོར་བས་་་
གཅིག་ཏུ་འགྱུར་བ་ནི་མ་ཡིན་ཏེ། གྲངས་ཅན་རྣམས་ཀྱི་རིགས་ཐ་དད་པའི་ཕྱིར་
གཅིག་གི་སྒྲའི་བརྗོད་བྱར་འགྱུར་གྱི་རང་བཞིན་གཅིག་ནི་མ་ཡིན་ནོ།	།ཅི་སྟེ་ཡང་
སྒྲ་རང་བཞིན་གསུམ་པ་ཅན་ལ་བདེ་བ་ལ་སོགས་པ་གང་ཕྱལ་བའམ་འཛིན་པར་་་
འདོད་པ་དེ་དབང་པོའི་ཡུལ་དུ་འགྱུར་ཏེ། ངོ་བོ་གཉིས་ཉིད་འདོད་མེད་ན། །
འབྲས་ལ་ངོ་བོ་གཅིག་ཉིད་ཐོབ། །གལ་ཏེ་རྣ་བས་སྒྲ་འཛིན་པ་ལ་བལྟོས་པ་མེད་
པར་བདེ་བ་ལ་སོགས་པ་གང་ཡང་རུང་བ་ལ་འདིར་བློ་འཇུག་པ་ཡིན་ན་དེ་ཉིད་་་་
རང་བཞིན་ཅིག་ཞེས་བྱ་བ་འཐོབ་བོ། །ཅིའི་ཕྱིར་ཞེ་ན། རང་བཞིན་མང་པོའི་
དངོས་རྣམས་ལའང༌། །དབང་པོའི་དོན་ནི་ཁྱད་པར་ཅན། །དུ་མའི་རང་
བཞིན་གྱི་སྒྲ་ལ་སོགས་པ་ལ་ཡང་དབང་པོའི་དོན་གང་ཁོ་ན་ལ་བློ་འཇུག་པ་དེ་ཉིད་
དབང་པོའི་བློ་ཡུལ་ཡིན་ལ། དེ་ཡང་གཅིག་ཉིད་དོ། །རེག་བྱ་ལ་སོགས་པ་
རྣམས་ལ་མཚུངས་པ་ཞེས་བྱ་བ་དེ་མི་རིགས་སོ། །དེའི་ཕྱིར་གྲངས་ཅན་འདོད་
ལུགས་དོར་ཏེ་སྤངས་ནས། །རེ་རེའི་ངོ་བོ་ཉིད་མཆོག་ཡིན། །སྔོན་གྲངས་པའི་་
གྲངས་ཅན་གྱི་ལྟ་བ་སྤངས་པ་ན། འབྲས་བུ་ལ་རིགས་ཀྱི་ཁྱད་པར་རེ་རེའི་རང་
བཞིན་མཆོག་ཡིན་ཏེ། རྒྱུ་ཁོ་ན་བརྟག་པར་བྱ་བ་མ་ཡིན་ནོ། །དེ་ལྟར་ན་་་
རིགས་མི་མཐུན་པ་འབྲས་བུ་མི་རྩོལ་བ་འཐད་པ་དང་བཅས་པར་འགྱུར་རོ། །
གསུམ་པོ་རྣམས་གཅིག་གི་ངོ་བོ་ཉིད་ལ་ནི་མ་ཡིན་ནོ། །གལ་ཏེ་ཡང་སྒྲ་ལ་སོགས་
པ་འཛིན་པ་ཙམ་ལ་དབང་པོའི་ངེས་པ་འཇུག་པ་མངོན་སུམ་ཡིན་པ་དེ་ལྟ་ན་་་
གཞལ་བྱ་ཐམས་ཅད་ཀྱི་ཡུལ་ཅན་གྱི་ཚད་མ་མ་བསྟན་པར་འགྱུར་ཏེ། གང་ལས་
ཞེ་ན། མ་ལུས་ཡུལ་ལ་འཇུག་པའི། །ཚད་མ་མངོན་པར་མ་བརྗོད་ཕྱིར། །
97-276


[𰹨149a]
ཚད་མ་ཀུན་ལས་བཏུས་པའི་འགྲེལ་པ།
༢ ༧༧
དབང་པོའི་འཇུག་པ་ཡིད་ཀྱིས་རིག་” པ་བརྟགས་ལ་སོགས་པ་མེད་པ་ཡིད་ཀྱི་་་
དབང་པོ་དེ་ནི་ཚད་མར་མ་བརྗོད་པའི་ཕྱིར་ཉུང་བ་ཉིད་དོ། །དེའི་འཇུག་པའི་་
རིགས་པ་ནི་ཚད་མ་གང་ཡང་རུང་བར་འདུ་བ་མ་ཡིན་ནོ། །ཉེས་པ་དེ་ནི་མེད་
དེ་དེའི་འཇུག་པ་རིགས་པ་ནི་འདོད་པ་ལ་སོགས་པ་བཞིན་དུ་དྲན་པ་ཡིན་ཏེ།
མངོན་སུམ་གྱིས་ངེས་པའི་ཁྱད་པར་གྱི་དྲན་པ་ནི་ཡོད་པ་ཡིན་ནོ་ཞེས་ཇི་སྐད་་་་
བཤད་པ་ལྟ་བུའོ། །དེའི་ཕྱིར་དབང་པོ་རྣམས་ནི་ཕྱི་རོལ་གྱི་དོན་ལ་མངོན་སུམ་་
གྱི་ཤེས་པ་ཡིན་ལ། དབང་པོའི་འཇུག་པ་ལ་ནི་དེ་མ་ཐག་པའི་ཡིད་ཀྱི་དྲན་པ་་་
ཡིན་ནོ་ཞེ་ན། དྲན་པ་མ་ཡིན་མ་མྱོང་ཕྱིར། ། །དབང་པོའི་འཇུག་པའི་ངེས་པ་
ལ་དེ་མ་ཐག་པའི་ཡིད་ཀྱི་དྲན་པ་མི་རིགས་ཏེ་སྔར་ཉམས་སུ་མ་མྱོང་བའི་ཕྱིར་རོ། །
གཉི་ག་ཅིག་ཅར་འབྱུང་ཞེ་ན། དབང་པོའི་ངེས་པ་དང་དེས་ཉམས་སུ་མྱོང་བའི་
ཡིད་ཅིག་ཅར་མངོན་པར་གསལ་བར་འགྱུར་རོ་ཞེ་ན། དེ་ལྟ་ན་ཡང་ཡུལ་རྒྱུ་་
མཚན་མེད་པའི་ཡུལ་ཅན་དུ་འགྱུར་རོ། །དེ་ཡང་ཚད་མིན། དབང་པོ་མྱོང་་་
བའི་ཡིད་དེ་ཡང་ཚད་མར་མ་བཤད་པའི་ཕྱིར་འཇུག་པ་ལ་ཚད་མ་མ་བསྒྲུབས་པས་
ཉུང་བའི་གནས་སྐབས་དེ་ཉིད་དོ། །རང་རིག་པ་ཡིན་པའི་ཕྱིར་འདོད་པ་ལ་་
སོགས་པ་རྣམས་ལ་དྲན་པ་ཞེས་བྱ་བ་ཉེས་པ་མེད་དོ། །མངོན་སུམ་གྱི་ངེས་པའི་
དྲན་པ་ལ་ཁྱད་པར་འདི་ཡོད་དོ་ཞེས་བྱ་བ་འདི་ནི་ལོང་བའི་སྤྱོད་པ་ཉིད་ཡིན་ནོ། །
དེ་ལྟ་ན་ནི་དབང་པོའི་དོན་ལ་ཡང་དེ་མ་ཐག་པའི་དྲན་པ་མི་སྲིད་དེ། ཡིད་ཀྱིས་
ཉམས་སུ་མ་མྱོང་བའི་ཕྱིར་རོ། །ཡིད་ཀྱི་ཕྱི་རོལ་གྱི་དོན་སྔར་ཉམས་སུ་མྱོང་བ་ནི་
མེད་དོ། །གཞན་ལྟ་ལ། ཉམས་པའམ་ཡང་ན་དྲན་པ་ཡིད། །དབང་པོའི་་་
འཇུག་པ་ཉམས་སུ་མྱོང་བའི་ཕྱིར་དྲན་པ་ཉམས་སུ་མ་མྱོང་བའམ་ཉམས་པ་ཞེས་བྱ་
བའི་འམ་གྱི་སྒྲ་ནི་རྣམ་པར་བརྟག་པའི་དོན་ལའོ། །ཅི་ལྟར་ཉམས་ཞེ་ན་གལ་ཏེ་
ད་
97-277


[𰹩149b]
༢ ༧༨
བསྟན་འགྱུར། ། ཚད་མ། ༼ཅི་༡༨༩
ཕྱི་རོལ་གྱི་དོན་ལ་དབང་པོ་འཇུག་པ་དང་ལྷན་ཅིག་སྐྱེས་པའི་ཡིད་ཉམས་སུ་མྱོང་་
བར་འདོད་ན། དོན་གཅིག་བྱེད་པའི་དབང་པོ་དག་རྟོག་པ་ལ་ནུས་པ་མ་ཡིན་ནོ་
ཞེས་གང་བཤད་པ་དེ་ཉམས་པ་ཡིན་ནོ། །གལ་ཏེ་ཉེས་པ་འདི་ཡོད་པ་མ་ཡིན།
དྲན་པ་ལྷག་པའི་ངེས་པ་བསྟན་པའི་དོན་དུ་ལྷན་ཅིག་པ་ཞེས་བྱ་བ་བཀག་པ་ཡིན་
ནོ༑ །ལྷན་ཅིག་པ་གྲུབ་པ་ཉིད་ལ་ཅི་ཕྱི་རོལ་གྱི་དོན་རྣམས་ལ་དབང་པོ་དང་་
ཡིད་དག་ལྷན་ཅིག་ངེས་པར་བྱེད་དམ་ཞེས་ངེས་པ་ལ་འདྲི་བ་ཡིན་ནོ། །ད་ལྟ་་་
བའི་དུས་སུ་དབང་པོ་འགའ་ཞིག་དང་ལྡན་པ་གང་གི་ཚེ་ཡིད་ཡིན་ནོ་ཞེས་ཚིག་སྔ་
མ་ཡོད་པའི་ཕྱིར་རོ་ཞེ་ན། དེ་ལྟར་ཡང་། :21:|དོན་ལ་དྲན་པ་ལྷག་བསྒྲུབ་ཨིན།
གལ་ཏེ་དྲན་པ་ལྷག་པ་སྒྲུབ་པའི་དོན་དུ་ཕྱི་རོལ་གྱི་དོན་གྱི་ཡུལ་ལ་ཡིད་ཀྱི་ལྷན་ཅིག་
པ་བཀག་པ་ཡིན་པ་དེ་ལྟ་ན། ཅི་ལྟར་ཡང་དབང་པོའི་ཤེས་པ་ལ་ཡིད་ཞེན་པར་
བྱེད་པ་མ་ཡིན་ལ་དེ་བཞིན་དུ་ཡིད་ཀྱི་ངེས་པས་དབང་པོའི་དོན་རིག་པ་མ་ཡིན་
ནོ་ཞེས་བྱ་བ་ལ་སོགས་པ་དེ་དང་འགལ་བ་ཡིན་ནོ། །དེའི་ཕྱིར་ཕྱི་རོལ་གྱི་དོན་ལ་
དྲན་པ་འདི་མ་ཡིན་ནོ། །གལ་ཏེ་ཡང་ཡིད་ཀྱི་ཕྱི་རོལ་གྱི་དོན་ལ་དངོས་སུ་འཇུག་
པ་དེ་ལྟ་ན་ཡིན་ན། དབང་གཞན་མཐོང་དོན་མེད༅། །ཕྱི་རོལ་གྱི་དོན་ལ་་་
དབང་པོ་གཞན་དག་དོན་མེད་པར་འགྱུར་ཏེ། ཡིད་ཀྱིས་སྐྱེས་བུ་ལ་དོན་ཉེ་བར་
བསྡུས་པའི་ཕྱིར་རོ། །དེ་ལྟར་ཡུལ་གྱི་རང་བཞིན་ངེས་པར་མ་གཟུང་བའི་ཕྱིར་་་
གྲངས་ཅན་གྱི་མངོན་སུམ་ནི་ཚད་མ་མ་ཡིན་ནོ། །སྤྱོད་པ་པ་རྣམས་ཀྱང་ཡོད་པ་
དང་ཡང་དག་པར་སྦྱོར་བ་ན། སྐྱེས་བུའི་དབང་པོའི་བློ་སྐྱེས་པ་དེ་ནི་མངོན་སུམ་
མོ༑ ་ །དེ་ལ་གལ་ཏེ་ཡོད་པས་མེད་པས་བསལ་ན། །སྦྱོར་ཞེས་བྱ་ལས་དེ་ནི་
རྟོགས་པར་འགྱུར། །ཡང་དག་སྦྱོར་བ་ངེས་པར་ནི། །ཡོད་ཉིད་ལ་ནི་བསྟན་་
པ་ཡིན་ཅེ་ན། །ཞེས་བྱ་བ་སྨོས་ཏེ། མེད་པ་འགག་པའི་དོན་དུ་ཡོད་པའི་སྦྱོར་བ་
97-278


[𰹪150a]
༢༧༩
ཚད་མ་ཀུན་ལས་བཏུས་པའི་འགྲེལ་པ། །
ནི། རིགས་པ་མ་ཡིན་ནོ། །ཅི་སྟེ་ཟླ་བོ་བསྟན་ཕྱིར་ཡིན། །ཅི་སྟེ་ཡང་་
དབང་པོ་རྣམས་ཡང་དག་པར་སྦྱོར་བ་ཞེས་བརྗོད་པ་ན། གང་དང་ཡང་དག་
པར་སྦྱོར་ཞེས་སེམས་པ་ན་ཟླ་བོ་དང་སྦྱོར་བར་རྟོགས་པ་ཡིན་ཏེ། དེའི་དོན་དུ་
ཡོད་པ་སྨོས་པའི་དེ་ལྟ་ན་ཡང་། དབང་པོ་ཁྱད་པར་ཅན་བརྗོད་ཀྱིས། དབང་
པོའི་དོན་ཁྱད་པར་ཅན་ཁོ་ན་ཟླ་བོར་བརྗོད་པར་རིགས་སོ། །ཅི་སྟེ་ཡང་བདག་་
ལ་སོགས་པ་ཡང་འདིར་ཡིད་ལ་སོགས་པ་དང་སྦྱོར་བར་བརྗོད་པར་བྱ་སྟེ། དེ་་
ཡང་སྤྱིར་ཡོད་པའི་སྒྲས་བརྗོད་དོ་ཞེས་བྱ་བ་དེ་ཡང་མི་རིགས་སོ། །ཡོད་ཙམ་་་
ལྡན་པས་མ་རྟོག་པ། །མ་ཡིན་གང་ཞིག་སྒྲུབ་པར་བྱེད།	།ཡོད་པ་ཙམ་ནི་སྐྱེས་
བུ་དང་སྦྱོར་བ་ཉིད་ལས་གྲུབ་སྟེ། གང་གི་ཕྱིར་མེད་པ་ལ་དེ་མི་འཇུག་པ་ཡིན་ནོ།།
ཡང་ཁ་ཅིག་ནི་ཡི་དྭགས་སྒོམ་སྐྱེད་པ་ལ་སོགས་པ་མངོན་སུམ་ལྟར་སྣང་བ་མེད་པ་
དེ་དང་ལྷན་ཅིག་འགའ་ཞིག་ཀྱང་ཡང་དག་པར་སྦྱོར་བ་མ་ཡིན་གྱི། འོན་ཀྱང་་་་
ཡུལ་གྱི་ཁྱད་པར་འགའ་ཞིག་ཏུ་ཉི་མའི་གདུང་པ་ལས་བྱུང་བའི་ཁྱད་པར་ཡོད་པ་་
ཡིན་ཏེ། མིག་དང་བློ་ཕྲད་པ་ལས་དེ་མེད་ཀྱང་ཤུགས་ཀྱིས་བསྟན་པར་བྱ་བ་མ་་
ཡིན་པ་འཁྲུལ་པའི་ཡིད་ཀྱི་”རྣམ་པར་ཤེས་པ་རིམ་གྱི་རྒྱུ་ཡིན་པའི་ཕྱིར་ཏེ། དེ་་་
དགག་པའི་དོན་དུ་ཡོད་པ་སྨོས་པ་ནི་མི་རིགས་སོ། །ཅི་སྟེ་དབང་པོ་གང་ཞིག་ལ།།
ཐིམ་དང་ཤིས་པར་འདོད་ཅེ་ིན། །གང་ཡང་དབང་པོ་གང་ཞིག་ལ་ཐིམ་པ་ཞེས་
བྱ་བ་ནི་གཞན་དུ་མི་འཇུག་པའི་ཕྱིར་ཏེ། དེས་ན་དེ་དང་ཡང་དག་པར་སྦྱོར་བའོ། །
གང་ཡང་དབང་པོ་གང་ལ་བཀྲ་ཤིས་པ་ནི་རུང་བ་ཉིད་དུ་ཡང་དག་པར་བརྗོད་པ་
སྟེ། དེ་དང་ཡང་དག་པར་སྦྱོར་བའོ་ཞེས་སྨྲ་བ། དེ་ཐིམ་པ་ནི་གཞན་ལས་ཀྱང་
ཡང་འདིར། །ཤིས་པ་མིག་སྨན་སོགས་ལ་འང་ཡོད། །དེ་ཞེས་བྱ་བ་ནི་ངག་ཉེ་་་
བར་བཀོད་པའི་དོན་དུའོ། །རྡུལ་ལ་སོགས་པ་གཞན་ཡང་དབང་པོ་ལ་ཐིམ་པ་
aq་ལས་
97-279


[𰹫150b]
༢ ༨༠
བསྟན་འགྱུར།
ཚད་མ།
ཅིའི༡༨༩
ཡིན་གྱི་དོན་ཉིད་འབའ་ཞིག་ནི་མ་ཡིན་ནོ། །དབང་པོ་ཤེས་པའི་དོན་དུ་ཡིན་ཞེ་
ན། སྔར་མིག་སྨན་བླུད་པ་དང་རྐང་པའི་སྐུ་བྱུག་པ་ལ་སོགས་པའང་ཤེས་པ་་
ཡིན་ཏེ། དེས་ན་དེ་དག་དང་ཡང་དག་པར་སྦྱོར་བ་ལས་མངོན་སུམ་དུ་འགྱུར་རོ།།
དེ་ལྟར་ནི་མི་འགྱུར་ཏེ་འདི་ལྟར་དཔེར་ན། འགྲོ་བས་ན་བ་ལང་ཞེས་བརྗོད་པ་་
ན་འགྲོ་བ་གཞན་ཡང་བ་ལང་དུ་འགྱུར་བ་ནི་མ་ཡིན་ནོ། །དེ་བཞིན་དུ་དོན་ཁོ་ན་
ཐིམ་པ་ལས་ཡོད་པར་འགྱུར་གྱི་གཞན་ནི་མ་ཡིན་ནོ། །དེ་བཞིན་དུ་ཤེས་པ་ལས་
ཡང་བརྗོད་པར་བྱའོ། །ཞེ་ན། མི་འདྲ་བ་ཉེ་བར་བཀོད་པ་ཡིན་ཏེ་གང་གི་་་་
ཕྱིར། དེ་ལྟར་བརྟགས་ཀྱང་གྲགས་ལ་དེ་ལྟར་བརྟགས་ནའང་བསྟན་པ་སྟེ། །སྒྲ་དེ་དབང་
པོའི་ཡུལ་ལ་དེ་སྒྲ་མེད། :1:|:།གང་གི་ཕྱིར་གོའི་སྒྲ་ནི་འགྲོ་བས་བ་ལང་ལ་གྲགས་པ་་
ཡིན་ལ། དེ་ལྟར་ཡོད་པའི་སྒྲ་ཐིམ་པའི་ཕྱིར་རམ། ཤིས་པའི་ཉིད་ཀྱི་ཕྱིར་
དབང་པོའི་དོན་ལ་བསྟན་པ་ནི་མ་ཡིན་ནོ། །དེའི་ཕྱིར་དེ་ལྟར་བརྟགས་ཀྱང་ཡོད་
སྨོས་པ་ནི་མི་རིགས་པ་ཡིན་ནོ། །དོན་ཀུན་ཡང་དག་སྦྱོར་བ་ལ། །གཟུགས་
དང་སྒྲ་དག་བར་དུ་ཆོད་པ་དང་མཐོང་བ་ཡི། །ཆད་དང་ཆེན་པོའི་ཤེས་པ་འང་འཛིན་པར་
མཐོང་བས་ན་གང་། །བར་ཆད་མེད་ལ་དེ་གནོད་བྱེད། །གལ་ཏེ་དོན་ཀུན་ལ་་
དབང་པོ་ཕྲད་པའི་བྱེད་པ་ཡིན་ནོ། །གཟུགས་དང་སྒྲ་དང་འདི་དག་ལ། །
བར་དུ་ཆོད་པར་འཛིན་པ་དང་། །དབང་པོའི་ཚད་ལས་བརྟག་8པར་འཛིན་་་་
པའི་གང་ཡིན་པ་དེ་དག་ཏུ་མི་འགྱུར་རོ། །དབང་པོ་བར་ཆད་མེད་པའི་དྲི་ལ་་་
སོགས་པ་རྣམས་ལ་དེ་དག་མ་མཐོང་བའི་ཕྱིར་རོ། །བློའི་རྒྱུའི་ཚོགས་པ་དག །
བརྗོད་བོར་ནས་ཚད་མ་གང་ལས་འགྲོལ་བའི་ཚད་མ་གང་། །གང་ལས་འགྲེལ་པ་བྱེད་པ་
ནི་འབྲས་བུ་དོན་གཞན་དུ་སྨྲ་བ་ལ་བློ་སྐྱེ་བ་ལས་གཞན་འབྲས་བུ་མ་མཐོང་ནས་་་
གང་ལ་བློ་འབྱུང་བ་དེ་མངོན་སུམ་མོ་ཞེས་ཟེར་བ་དེར་ཡང་། ་གང་མངོན་སུམ་་
97-280


[𰹬151a]
ཚད་མ་ཀུན་ལས་བཏུས་པའི་འགྲེལ་པ། །
༢ ༨ ༡
ཉིད་དུ་བསྟན་པར་བྱ་བ་ཇི་སྐད་བཤད་པའི་བདག་དང་ཕྲད་པ་ལ་སོགས་པ་འདུ་་་
བྱེད་དང་བཅས་པ་ལ་སོགས་པ་ལས་གཞན་བློའི་རྒྱུ་ཡོད་པ་ནི་མ་ཡིན་ནོ། །ཅི་སྟེ་
འདི་ཉིད་ན། ཅི་སྟེ་ཡང་རྒྱུའི་ཚོགས་པ་འདི་དག་ཁོ་ནས་མངོན་སུམ་དུ་བརྗོད་དོ་
ཞེ་ན། དེ་བློ་སྐྱེ་བ་ཅི་ཞིག་བྱ། །དེ་ལྟ་ན་ནི་ཡོད་པ་དང་ཡང་དག་པར་སྦྱོར་བ་
སྐྱེས་བུའི་དབང་པོ་ནི་མངོན་སུམ་མོ་ཞེས་བྱ་བར་འགྱུར་མོད། དེ་གང་ལས་བྱུང་
ཞེས་བརྟགས་པའི་བློའི་སྐྱེ་བས་ཅི་ཞིག་བྱ་གཞན་ཡང་། གང་གི་ཚེ་དོན་དང་་་་
དབང་པོ་ཡི། །སྐྱེས་བུ་སྦྱོར་བ་འདུ་བྱེད་ལྡན། །བློ་སྐྱེ་བའི་ཚོགས་པ་ལ། །
མངོན་སུམ་བརྗོད་པ་དེ་ཅི་ལྟར།	།ཚོགས་པ་འདི་དག་ཐམས་ཅད་དབང་པོ་སོ་སོ་
ལ་འཇུག་པ་ནི་མ་ཡིན་ནོ། །གང་ཡང་དབང་པོ་དང་དོན་ཕྲད་པ་མངོན་སུམ་མོ་
ཞེས་དོན་རྟོག་པར་བྱེད་པའི་སྦྱོར་བ་དེ་ཡང་གཉིས་ལ་གནས་པའི་ཕྱིར་དབང་པོ་ཁོ་
ན་ལ་འཇུག་པར་མི་བྱའོ་ཞེས་བརྟག་པར་མི་བྱའོ། །འདི་ནི་བ་ལང་ཁོ་ན་ཡིན་་་
འདི་ནི་རྟ་ཁོ་ན་ཡིན་ནོ་ཞེས་གང་ལས་ངེས་པ་འདིར་འགྱུར་བ་དེ་མངོན་སུམ་མོ་་་་
ཞེས་གང་བརྗོད་པ་དེ་ཡང་རིགས་པ་མ་ཡིན་ཏེ། བ་ལང་ཉིད་) སོགས་ལྡན་ལས་་་
དོན། །བ་ལང་ལ་སོགས་འཇལ་བར་བྱེད། །དོན་དང་ཡང་དག་འབྲེལ་པ་ལ། །
དབང་པོའི་བློ་ནི་ནུས་ཡོད་མིན། །ཁྱོད་ཀྱི་འདོད་པས་དབང་པོའི་བློ་བ་ལང་ཙམ་
ལ་ལྟ་བ་དང་དེའི་རྟེན་ལ་ལྟ་བའི་ནུས་པ་ཡོད་པར་འགྱུར་གྱི་དེ་དག་སྦྱོར་བ་ལ་ནི་
མ་ཡིན་ནོ། །འབྲེལ་པ་གཞན་མེད་པར་བ་ལང་ལ་སོགས་པའི་ངེས་པ་མི་རིགས་སོ། །
དེའི་ཕྱིར་ཁྱད་པར་དང་ཁྱད་པར་ཅན་དག་དང་། རྗོད་པར་བྱེད་པ་དང་བརྗོད་
པར་བྱ་བ་ཐམས་ཅད་ལ་ཡིད་ལས་བྱུང་བ་ཐ་མི་དད་པར་ཉེ་བར་འདོགས་པ་རྣམ་
པར་རྟོག་པ་ཡིན་གྱི་དབང་པོའི་བློ་ནི་མ་ཡིན་ནོ། །ཅིའི་ཕྱིར་ཞེ་ན། ་ རིག་“བྱ་
རང་ཉིད་བསྟན་མེད་པ། །གཟུགས་དོན་དབང་པོའི་སྤྱོད་ཡུལ་ལོ། །དབང་་་
97-281


[𰹭151b]
༢ ༨ ༢
བསྟན་འགྱུར།
ཚད་མ། ༼ཅི་༡༨༩
པོའི་དོན་ནི་ཆོས་དུ་མ་ཅན་ཡིན་ནོ། །དེ་ཐུན་མོང་མ་ཡིན་པའི་བདག་ཉིད་གང་
གིས་དབང་པོ་ལ་སྣང་བར་འགྱུར་བ་དེར་སྣང་བའི་ཤེས་པའི་སྐྱེ་བའི་རྒྱུ་ཡིན་པ་དེ་
ནི༑ ཤེས་པའི་རང་གི་བདག་ཉིད་བཞིན་དུ་སོ་སོའི་བདག་ཉིད་རིག་པ་ཡིན་ནོ། །
དེ་དེའི་བདག་ཉིད་ཀྱི་བསྟན་པར་ནུས་པ་མ་ཡིན་ཏེ། བརྗོད་པར་བྱ་བ་སྤྱིའི་ཡུལ་
ཅན་ཡིན་པའི་ཕྱིར་རོ། །ཅི་སྟེ་ཡང་སྤྱིའི་རྣམ་པས་ཀྱང་དོན་དེ་དབང་པོའི་མངོན་
སུམ་གྱི་ཡུལ་དུ་འགྱུར་ན་ཐམས་ཅད་ཡུལ་ཡིན་པར་འགྱུར་རོ། །དོན་གྱི་རྣམ་ཀུན་
དོན་མི་ཤེས་འང་རྣམ་ཀུན་དུ་རྣམ་ཤེ་ན། །མངོན་སུམ་བློར་གྱུར་མངོན་སུམ་བློ་རུ་)གནས་པར་འགྱུར་
གནས་པ་མེད། །མངོན་སུམ་གྱི་སྒྲ་ནི་ཚད་མ་དང་ཤེས་པ་དང་ཡུལ་གསུམ་ལ་་་་
འཇུག་གོ། །དེ་ལ་ིཚད་མ་ལ་ནི་གཙོ་བོ་ཡིན་ལ། གཞན་དག་ལ་ནི་ཉེ་བར་་་་་
བཏགས་པ་ཡིན་ཏེ། དེ་ལ་ཡུལ་ནི་མངོན་སུམ་གྱི་གཞལ་བྱ་ཡིན་པའི་ཕྱིར་མངོན་
སུམ་དུ་བཏགས་པ་ཡིན་ནོ། །ཤེས་པ་ལ་ནི་དབང་པོ་ལ་འཇུག་པས་ཚད་མ་་་་
དང་མཚུངས་པ་ཉིད་ཀྱི་མངོན་སུམ་དུ་ཉེ་བར་བཏགས་པ་ཡིན་ནོ། །གལ་ཏེ་ཡང་
གཟུགས་ལ་སོགས་པ་རྣམས་སྤྱིའི་རྣམ་པ་ཅན་གྱི་བློས་དམིགས་པར་བྱེད་པ་ཡིན་ན།
དེ་དབང་པོ་ལ་བལྟོས་པ་མེད་པར་ཐ་མི་དད་པར་བརྟགས་ནས་འཇུག་པས་དབང་
པོའི་གཞན་གྱི་དབང་དུ་མི་འགྱུར་རོ།་།དོན་གྱི་རྣམ་པ་ཐམས་ཅད་ལ་རྣམ་ཤེས་་
འདོད་པས་ན་གཟུགས་ལ་སོགས་པ་རྣམས་ཀྱི་ཡོན་ཏན་ཉིད་དང་ཡོད་པ་ཉིད་ཤེས་
པའི་ཕྱིར། དབང་པོ་གཞན་གྱི་ཡུལ་ལ་འཕོ་བས་དབང་པོ་དུ་མ་དོན་མེད་དོ། །
ཞེས་སྔར་བཤད་པ་ཡིན་ནོ། །དེའི་ཕྱིར་ཐུན་མོང་མ་ཡིན་པ་ཉིད་ཀྱི་ཡུལ་གྱི་རང་
བཞིན་དབང་པོའི་སྤྱོད་ཡུལ་ཡིན་ནོ། །དེ་ལྟར་རེ་ཞིག་གང་ལས་བློས་སྐྱེ་བར་
འགྱུར་བ་དེ་མངོན་སུམ་ཡིན་པ་མི་རིགས་སོ། །ཅི་སྟེ་བློ་སྐྱེ་བར་འདོད་ན། །
གང་ལ་བློ་སྐྱེ་བ་ཉིད་མངོན་སུམ་དུ་ཐོས་སོ་ཞེས་བྱ་བའི་དོགས་པ་དེ་བསུ་ནས་ལན་
97-282


[𰹮152a]
ཚད་མ་ཀུན་ལས་བཏུས་པའི་འགྲེལ་པ།
༢༨ ༣
བརྗོད་པར་བྱ་སྟེ། དོན་གཞན་འབྲས་བུར་སྨྲ་བ་ཡིས།	།འབྲས་བུ་གཞན་ནི་་་
རྙེད་མ་ཡིན། །ཅི་ལྟར་བྱས་པས་ཤེ་ན། བློ་ལ་སྐྱེ་བ་ཡིན་ན་ནི། །དེ་ལས་་
གཞན་པ་འབྲས་བྱ་མེད། ། །ཚད་མའི་འབྲས་བུ་ནི་རྟོགས་པ་ཡིན་ལ། དེ་ཡང་་
བློ་ལས་གཞན་མ་ཡིན་པའི་ཕྱིར་བློ་ཚད་མ་ཡིན་ན་འབྲས་བུ་མེད་དོ། །གལ་ཏེ་བློ་
ལས་རྐྱེན་གཞན་ན། །རང་གི་རྒྱུ་ལ་འདུ་བ་སྟེ། །ཚད་མ་ཡིན་ཡང་གང་ལས་་་
དེར། །བྱེ་བྲག་པ་རྣམས་ནི་འབྲས་བུ་སྐྱེ་བའི་རང་གི་རྒྱུ་ལ་འདུ་བའམ། ཡོད་
པ་ལ་སོགས་པ་དང་འཕྲོད་པ་འདུ་བར་འདོད་དོ། །དེ་ལ་གལ་ཏེ་རེ་ཞིག་སྐྱེ་བ་་
བློར་འདོད་ན་འཕྲོད་པ་འདུ་བ་མངོན་སུམ་དུ་འགྱུར་ཏེ། དེ་ཡང་བརྟགས་པའི་
ཕྱིར་འགའ་ཞིག་ལ་སྐྱེ་བར་མ་ཡིན་ནོ། །དེའི་ཕྱིར་གཉི་ག་ལྟར་ན་ཡང་དེ་ཚད་་་
མར་རིགས་པ་མ་ཡིན་ནོ། །ཅི་སྟེ་གཞན་མིན་བརྗོད་དོན་མེད། ། །ཅི་སྟེ་བློ་ལས་
སྐྱེས་པ་གཞན་མ་ཡིན་པ་དེ་ལྟར་བློ་ཉིད་མངོན་སུམ་ཡིན་པས་ངག་ལས་དེ་ཞེས་སྐྱེ་
བ་སྨོས་པ་དོན་མེད་པ་ཡིན་ནོ། །བློ་སྐྱེ་བའི་སྐྱེས་བུ་སྐྱེས་བུ་རྣམ་པར་འགྱུར་ནས་བློ་ཡང་། །
གལ་ཏེ་སྐྱེད་ན་རྣམ་འགྱུར་མི་རྟག་ཉིད་འགྱུར། །གལ་ཏེ་ཡང་བློ་སྐྱེ་བའི་སྐྱེས་བུ་སྔ་་་
མའི་གནས་སྐབས་རྣམ་པར་གྱུར་ནས་འཇལ་བར་བྱེད་པ་པོ་ཉིད་དུ་འདོད་ན་ནི་དེ་
ལྟ་ཡིན་ན་སྐྱེས་བུ་མི་རྟག་པར་འགྱུར་ན། དེ་ཡང་འདོད་པ་མ་ཡིན་ནོ། །ཅི་སྟེ་
བདག་ལ་རྣམ་འགྱུར་མེདི། །འཇལ་བར་བྱེད་པར་དེ་ལ་ཚད་མ་འཐད་མ་ཡིན་མི་་
རིགས་སོ།། །རྣམ་པར་མི་འགྱུར་བ་ནི་བློ་སྐྱེ་བ་ན་ཡང་སྐྱེས་བུ་འཇལ་བར་ཚད་མ་
བྱེད་པ་པོ་མ་ཡིན་པའི་གནས་སྐབས་ལས་ཁྱད་པར་མེད་པ་ནི་འཇལ་བར་བྱེད་པ་
ནག་པོ་ཉིད་དུ་མི་རིགས་སོ། །ད་”ལྟར་གཞན་གྱི་འདོད་པའི་མངོན་སུམ་དེ་ལ་
ཚད་མ་འཐད་མ་ཡིན། ཉེས་པ་དང་བཅས་པ་བརྗོད་པ་ཡིན་ནོ། །
མངོན་སུམ་གྱི་ལེའུ་དང་པོའོ།། །། ་་་་་་་
97-283


[𰹯152b]
༢༨ ༤
བསྟན་འགྱུར།
ཚད་མ།
ཅིའི་༡༨༩
རྗེས་དཔག་རྣམ་གཉིས། །རང་གི་དོན་དང་གཞན་གྱི་དོན་ཏོ། །དེ་ལ་་་
རང་དོན་ནི། ། ཚུལ་གསུམ་རྟགས་ལས་དོན་མཐོང་བའོ། །འཆད་པར་འགྱུར་་་
བའི་ཚུལ་གསུམ་པའི་རྟགས་ལས་རྗེས་སུ་དཔག་པའི་དོན་མཐོང་བ་གང་ཡིན་པ་དེ་
ནི་རང་གི་དོན་གྱི་རྗེས་སུ་དཔག་པའོ། །འདི་ཡང་། འབྲས་བུ་སྔར་བཞིན།
ཇི་ལྟར་མངོན་སུམ་ལ་རྟོགས་པ་རྣམ་པ་གཉིས་ཁོ་ན་ལ་བརྟེན་ནས་འབྲས་བུ་བཤད་
པ་དེ་བཞིན་དུ་འདིར་ཡང་ཡིན་ནོ། །གལ་ཏེ་འདི་གཉི་ག་ཡང་རྟོགས་པའི་མཚན་
ཉིད་ཅན་ཡིན་ན་འདི་དག་ལ་ཁྱད་པར་ཅི་ཡོད་ཅེ་ན། །འདི་གཉིས་ཀྱི་དག་གི་དོན་
དང་རང་བཞིན་མཚུངས་མ་ཡིན། མངོན་སུམ་དང་རྗེས་སུ་དཔག་པ་དག་གི་་
ཡུལ་ནི་ཐ་དད་པ་ཡིན་ལ། དེའི་རྣམ་པའི་ཁྱད་པར་ཅན་གྱི་རང་བཞིན་ངོ་བོ་་་
ཡང་ཐ་དད་པ་ཡིན་ནོ། །ཅི་སྟེ་ཅིའི་ཕྱིར་རྗེས་སུ་དཔག་པ་ཁོ་ན་གཉིས་སུ།
དབྱེ་ཞེ་ན། གང་གི་ཕྱིར། རང་གི་མཚན་ཉིད་བསྟན་བྱ་མིན། །ཡུལ་ཐ་དད་
ཕྱིར། རང་གི་བདག་ཉིད་དུ་མངོན་སུམ་དང་རྗེས་སུ་དཔག་པ་དག་གི་ཡུལ་ཐ་
དད་པ་ཡིན་ནོ། །གལ་ཏེ་ཡང་མངོན་སུམ་གྱི་དོན་བསྟན་པར་བྱ་བ་ཡིན་ན་དེ་སྒྲ་
དེ་ཉིད་ཀྱིས་རྗེས་སུ་དཔག་པར་བྱ་བར་འགྱུར་རོ། །འོན་ཏེ་རེས་འགའ་མངོན་་་་
སུམ་གྱི་དོན་ལ་རྗེས་སུ་དཔག་པ་མ་མཐོང་བ་ཡིན་ཏེ། དཔེར་ན་གཟུགས་ལས་་་
རེག་བྱ་ལྟ་བུའོ་ཞེ་ན། མཐོང་མོད་ཀྱི་དེ་ནི་མ་ཡིན་ནོ། །ཇི་ལྟར་དེ་ལ་མངོན་་
སུམ་ཡིན་པ་དེ་ལྟར་རྗེས་སུ་དཔག་པ་ནི་མ་ཡིན་ནོ། །འོན་ཀྱང་དེ་ནི།
གཞན་དུ་ཡིན། གཞན་དུ་སྔོན་གྱི་མཐོང་བ་མཚམས་སྦྱར་ནས་རེག་བྱའི་སྤྱི་དེ་ལ་
རྗེས་སུ་དཔོག་པ་ཡིན་ནོ། །ཇི་ལྟར་གཟུགས་དེ་ཉིད་ལ་མངོན་སུམ་གྱིས་རྣམ་པ་
ལས་གཞན་དུ་གཟུགས་ཀྱི་སྤྱི་ལས་རེག་བྱ་རྗེས་སུ་དཔོག་པ་ཡིན་ནོ། །རེག་བྱའི་
97-284


[𰹰153a]
ཚད་མ་ཀུན་ལས་བཏུས་པའི་འགྲེལ་པ། །
ཁྱད་པར་གཏན་དུ་མེད་པ་ལས་ནི་སྔར་མངོན་སུམ་ཡིན་པའི་ཕྱིར་ཚད་མ་དག་གི་་
ཡུལ་ལ་འཚོལ་བ་མེད་དོ། །གལ་ཏེ་མངོན་སུམ་བསྟན་དུ་མེད་པ་ཡིན་ན་ཇི་་
ལྟར་མཐོང་བ་ལ་སོགས་པ་རྣམས་ལ་མཐོང་བ་ལ་སོགས་པའི་སྙད་དུ་འགྱུར་ཞེ་ན།
འདིར་འགལ་བ་མེད་དེ་དེ་ལ་ཡང་། མཐོང་བ་ལ་སོགས་ཉིད་ཀྱི་བསྟན། །
རང་གི་ངོ་བོས་བརྗོད་པ་མིན། །མཐོང་ངོ་ཐོས་སོ། །འདོད་དོ། །རྣམ་པར་
ཤེས་སོ་ཞེས་བྱ་བའི་རྒྱུ་མཚན་གྱི་སྒྲས་དོན་དེ་དག་བརྗོད་པ་ཡིན་གྱི། རང་གི་ངོ་
བོས་ནི་མ་ཡིན་ནོ། །འོན་ཏེ་གང་མིག་གི་རྣམ་པར་ཤེས་པས་ཉམས་སུ་མྱོང་བའི་
དོན་ཁོ་ན་ཡིད་ཀྱི་རྣམ་པར་ཤེས་པས་སྔོན་པོ་རྟོགས་ནས་སྔོན་པོའོ་ཞེས་བརྗོད་པར་
བྱེད་དོ་ཞེ་ན། དེ་ཡང་མིག་ཤེས་ནས་ནི་རྣམ་པ་གཞན། །བསྟན་བྱ་ཡིད་རྗེས་སུ་
དཔག་པ་གཉིས་ལའང༌། །གང་གི་ཕྱིར་ཡིད་ཀྱི་སྔོན་པོ་མ་ཡིན་པ་སྤངས་ནས་མིག་
གི་རྣམ་པར་ཤེས་པས་ཉམས་སུ་མྱོང་བ་ཉིད་ཀྱི་དོན་ཐོབ་པར་ནུས་པ་དེས་ན་རྗེས་
སུ་དཔག་པ་གཉིས་སོ་ཞེས་བརྗོད་དོ། །རང་གི་མཚན་ཉིད་ནི་བསྟན་པར་བྱ་བ་་
མ་ཡིན་པའི་ཕྱིར་བདག་ཉིད་རྟོགས་པ་ཉིད་ཀྱི་དོན་དུ་མངོན་སུམ་ཡིན་ལ། རྗེས་
སུ་དཔག་པ་ནི་སྤྱིའི་ཡུལ་ཅན་ཡིན་ཏེ་དེ་བརྗོད་པར་བྱེད་པས་བརྗོད་བྱའི་ཕྱིར་དེ་་
ཉིད་རྣམ་པ་གཉིས་སུ་ཕྱེ་བ་ཡིན་ནོ། །འོན་ཏེ་ཐམས་ཅད་སྤྱིའི་ཡུལ་ཅན་ཡིན་ནོ་
ཞེས་བྱ་བ་དེ་ཡང་བརྗོད་པར་མི་བྱའོ། །ཅིའི་ཕྱིར་ཞེ་ན། སྤྱི་མ་ཡིན་ལ་མཐོང་
བའི་ཕྱིར། ་ །རླུང་ལ་སོགས་པ་སྤྱིའི་རང་བཞིན་མ་ཡིན་པ་ལ་ཡང་རེག་བྱ་ལ་་
སོགས་པ་རྣམས་ཀྱི་རྗེས་སུ་དཔག་པ་མཐོང་བ་ཡིན་ནོ། །ཇི་སྐད་དུ་རེག་བྱ་ཡང་
མཐོང་བ་རྣམས་ཀྱི་རེག་བྱ་མ་ཡིན་ནོ་ཞེས་བྱ་བ་ལ་སོགས་པ་བཤད་པ་ལྟ་བུའོ། །
དེ་མིན་སྤྱི་ནི་མཚོན་པའི་ཕྱིར། །རླུང་ལ་སོགས་པ་ལ་དེ་རྗེས་སུ་དཔག་པ་ནི་མ་་
ཡིན་ནོ། །གང་གི་ཕྱིར་རེག་བྱ་ལ་སོགས་པ་ལ་ནི་ཡོན་ཏན་ཉིད་ཡིན་པའི་ཕྱིར་་་
97-285


[𰹱153b]
བསྟན་འགྱུར། ཚད་མ།	༼ཙི ༡༨༩
རྟེན་པ་ཉིད་ཀྱི་སྤྱི་མཚོན་པ་ཡིན་ནོ། །ཡང་ན་རླུང་ལ་སོགས་པའི་རང་བཞིན་གྱི་
ཁྱད་པར་ཅན་རྣམས་རྗེས་སུ་དཔག་པ་ནི་མ་ཡིན་ཏེ། ། དེ་རེག་བྱ་ལ་སོགས་པ་་་་
རྣམས་ཀྱི་སྤྱི་ཙམ་རྫས་ལ་བརྟེན་པ་ཉིད་དུ་མཚོན་པར་བྱེད་པ་ཡིན་ནོ། །གལ་ཏེ་
ཡོངས་སུ་ལྷག་པས་གྲུབ་པ་ཡིན་ཏེ་ཡོངས་སུ་ལྷག་པ་ལས་རླུང་ལ་སོགས་པའི་རང་་
བཞིན་རྣམས་ལ་རྗེས་སུ་དཔག་པ་འདི་འགྲུབ་པར་འགྱུར་ཏེ། ཇི་སྐད་དུ་མཐོང་
བ་རྣམས་ལ་རེག་བྱ་ཡོད་པ་མ་ཡིན་ལ། མ་མཐོང་བ་རྣམས་ལ་ཡང་མ་ཡིན་ནོ་་་
ཞེས་བྱ་བ་ལ་སོགས་པ་ལྟ་བུ་ཡིན་ནོ། །ཞེ་ན། མ་ཡིན་ཏེ་དེ་ཡོད་པ་མ་གྲུབ་་་་
པའི་ཕྱིར་དང༌། དགག་པ་མཚུངས་པ་ཉིད་ཀྱི་ཕྱིར་རོ། །ཡོད་པ་ལ་འགོག་པ་
མི་སྲིད་ཅིང་། ཡོན་ཏན་གྱི་ཁྱད་པར་དང་འབྲེལ་པ་ལས་ཡོན་ཏན་སྤྱི་སྤངས་ནས།
ཡོན་ཏན་གྱི་ཁྱད་པར་གྱིས་རྫས་ཀྱི་ཁྱད་པར་དཔོག་པར་བྱེད་ན། རླུང་ལ་སོགས་
པ་རྣམས་གྲུབ་པ་ཡིན་ནོ། །ཡོད་པ་ནི་མ་གྲུབ་པ་ཡིན་ལ་ས་ལ་སོགས་པ་དང་་་
འགག་པ་མཚུངས་པ་ཡིན་ཏེ། ཡོན་ཏན་ཁྱད་པར་མེད་པའི་ཕྱིར་རོ། །གལ་ཏེ་
མ་མཐོང་བ་ཙམ་གྱིས་མ་མཐོང་བ་འགག་པ་བྱེད་ན་དེ་ཡང་མི་རིགས་ཏེ། ལུས་་
ཅན་མ་ཡིན་པ་ནི་གནོད་པར་བྱ་བ་མ་ཡིན་པའི་ཕྱིར་དང་། ། ཡོན་ཏན་གྱི་རྗེས་
སུ་དཔག་པའི་ཕྱིར་མ་མཐོང་བ་རྣམས་ལ་ཡིད་ཀྱི་རེག་བྱ་དགག་པ་ནི་མ་ཡིན་གྱི།
འོན་ཀྱང་སྣང་བ་རྣམས་ལ་མཐོང་བའི་ཕྱིར་རེག་བྱ་རྣམས་ནི་སྣང་བ་ཉིད་ཡིན་ནོ། །
དེ་དག་ཀྱང་དུ་མ་ཡིན་པའི་ཕྱིར་རེག་བྱ་འདི་གང་གི་ཡིན་ཞེས་རེག་བྱ་ལ་ཐེ་ཙོམ་ཟ་
བར་འགྱུར་གྱི། ཐམས་ཅད་ལ་བཀག་པས་རླུང་རྗེས་སུ་དཔོག་པ་ནི་མ་ཡིན་ནོ། །
གཞན་ཡང་། ཡིད་ཆེས་ཚིག་གིས་མིང་ནི་བསྒྲུབས་པ་ཡིས། །དེ་ལས་གཞན་པ་་
བཀག་པའི་ཕྱིར། །འདི་ནི་འདི་ལྟར་ཡིན་ཏེ། འདིར་རྫས་ཀྱི་སྤྱི་ལ་རྗེས་སུ་་
དཔག་པ་གང་ཡོད་ན་རྗེས་སུ་དཔག་པར་བཤད་ནས་ཡིད་ཆེས་པའི་མིང་གི་ཚད་མ་
97-286


[𰹲154a]
ཚད་མ་ཀུན་ལས་བཏུས་པའི་འགྲེལ་པ། །
༢ ༨ ༧
ལས་རྫས་གཞན་བཀག་ནས་རླུང་ཡོད་པར་སྒྲུབ་པར་བྱེད་པ་ཡིན་ཏེ། དེ་བཞིན་
དུ་གཞན་དག་ཀྱང་ཡིན་ནོ། །དེའི་ཕྱིར་རླུང་ལ་སོགས་པ་རྣམས་ནི་ལུང་ལས་མ་་
འདས་པ་ཡིན་ནོ། །ཁྱད་པར་མེད་ལས་གྲུབ་ཅེ་ན། ། ལུང་དང་རྗེས་སུ་དཔག་
པ་དག་ཁྱད་པར་མེད་པའི་ཕྱིར་རྗེས་སུ་དཔག་པ་འདིར་རང་གི་མཚན་ཉིད་ཀྱི་ཡུལ་
ཅན་དུ་འགྲུབ་པར་འགྱུར་རོ་ཞེ་ན་དེ་ཡང་མ་ཡིན་ཏེ། ཁྱད་པར་ཡང་ནི་༧སྲིད་་
པའི་ཕྱིར། །གྲགས#𱎁་པའི་དབང་གི་རྗེས་སུ་དཔག་པ་ལས་སྒྲ་ལས་བྱུང་བ་ཐ་དད་་་
པར་ཡང་གྲུབ་པོ། །ཁ་ཅིག་དཔེ་མ་བསྟན་པ་ལས་ཁྱད་པར་ཡོད་དོ་ཞེས་ཟེར་རོ། །
དེ་ལྟ་ན་ཡང་གང་དུ་རྟོགས་པའི་ཕྱིར་དཔེ་གཅིག་གམ་གཉིས་མ་བསྟན་པ་དེར་སྒྲ་་
ལས་བྱུང་བ་ནི་དཔེར་ན་དུ་བ་ལས་མེ་བྱུང་བའི་རྗེས་སུ་དཔག་པ་ལྟ་བུར་ཤུགས་ཀྱི་
རྗེས་སུ་དཔག་པར་ཐལ་བར་འགྱུར་རོ། །གཞན་ནི་སྒྲ་ལས་བྱུང་བ་ལ་སྒྲ་དང་་་་
དོན་ཐ་མི་དད་པར་ཉེ་བར་བཏགས་པ་ཡིན་ཏེ། དེ་ལྟར་དོན་ལས་རྗེས་སུ་དཔག་
པ་ལས་ནི་མ་ཡིན་ནོ་ཞེས་བྱ་བ་ནི་ཁྱད་པར་ཡིན་ནོ་ཞེས་ཟེར་རོ། །སྒྲ་དང་ཐ་མི་
དད་པས་ཉེ་བར་བཏགས་པ་དེ་ལྟ་ན་ཡང་ཇི་ལྟར་དོན་ལ་རྗེས་སུ་དཔག་པ་ཡིན་་་
ཞེས་བརྗོད་པར་བྱ་སྟེ། ཤིང་གི་སྒྲའི་བརྗོད་པར་བྱ་བ་ནི་དོན་གཞན་མ་ཡིན་ནོ། །
གལ་ཏེ་ཡང་རྫས་ཀྱི་སྒྲས་ནི་དོན་དེ་ཉིད་གོ་བར་བྱེད་པ་ཡིན་ལ། རང་བཞིན་་་་
གཞན་གྱིས་ནི་རྫས་མ་ཡིན་པ་ལས་ལྡོག་པས་སོ། །འོན་ཏེ་ཤིང་གི་སྒྲས་ཀྱང་རྫས་
མ་ཡིན་པ་ལས་ལྡོག་པ་གོ་བར་བྱེད་དོ་ཞེ་ན། ། གལ་ཏེ་གོ་བར་བྱེད་ཀྱང་དོན་གྱིས་
ཡིན་གྱིས། སྒྲས་ནི་མ་ཡིན་པས་ཉེས་པ་མེད་དོ་ཞེ་ན། གལ་ཏེ་ཤིང་ལ་སོགས་
པའི་ཤིང་ཚིག་ཁོ་ན་ལ་ཚད་མར་བརྗོད་ན་ནི་ཉེས་པ་མེད་པར་འགྱུར་ན། ཨ་ཁྱ་
ཏ་ལ་སོགས་པའི་སྒྲ་རྣམས་དེའི་རང་བཞིན་མ་ཡིན་པས་ཀྱང་དོན་གོ་བར་བྱེད་པ་་
ཡིན་ནོ། །གང་ཞིག་ངག་ཁོ་ན་སྒྲ་ཡིན་ལ་དེ་རྟོགས་པའི་ཐབས་ནི་ཚིག་ཡིན་པར་
97-287


[𰹳154b]
༢༨ ༨
བསྟན་འགྱུར། ་ ཚད་མ། ༼ཅེ༽ ༡༨༩
འདོད་པ་དེ་དག་གི་སྒྲ་དང་མཐུན་པར་དོན་རྟོགས་པ་ཡོད་པ་མ་ཡིན་ཏེ། ། དེ་
ལྟར་ཁྱད་པར་གྱི་ཆ་ཉེ་བར་བཟུང་ནས་རྗེས་སུ་དཔག་པ་ལས་སྒྲ་ལས་བྱུང་བ་ཐ་་་
དད་དོ་ཞེས་བརྗོད་དོ། །དེ་ལ་སྒྲ་དང་བྲལ་བ་ནི་རྟགས་ལ་བསམས་ནས་འདིས་་
རྗེས་སུ་དཔག་པར་བཤད་པ་ཡིན་ལ། : སྒྲ་ལས་བྱུང་བ་ཡང་འབྲེལ་པ་མེད་པར་་་
ཐུན་མོང་མ་ཡིན་པའི་ཡུལ་མཐོང་བ་དང་མ་མཐོང་བ་ལས་རྗེས་སུ་དཔག་པ་རྣམ་་
པ་གཉིས་སུ་བརྟག་པར་བྱའོ། །དེ་ལ་མཐོང་བའི་དོན་ལ་མིང་བསྟན་པའོ། །
མ་མཐོང་བའི་དོན་ལ་དོན་དུ་རྣམ་པར་རྟོག་པ་ཙམ་ཡིན་གྱི་དོན་གྱི་ཁྱད་པར་་་
རྟོགས་པ་ནི་མ་ཡིན་ནོ། །ཇི་ལྟར་དེ་རྗེས་སུ་དཔག་པ་ཉིད་ཡིན་ཏེ་མཐོ་རིས་ལ་་
སོགས་པའི་སྒྲ་རྣམས་ཀྱིས་དོན་ཙམ་བརྗོད་པ་ནི་མ་ཡིན་ནོ། །ཡིད་ཆེས་ཚིག་ནི་་
མི་སླུ་བ། །སྤྱི་ལས་རྗེས་སུ་དཔག་པ་ཉིད། །ཡིད་ཆེས་པའི་ཚིག་ཉིད་བཟུང་་་་་
ནས་དོན་དེ་ལ་མི་བསླུ་བའི་ཕྱིར་དང༌། མི་འདྲ་བའི་ཕྱིར་རྗེས་སུ་དཔག་པ་ཉིད་
དུ་བཤད་པ་ཡིན་ཏེ། དེ་ལྟར་ཡང་མིང་གི་ལས་ནི་མངོན་སུམ་སྔོན་དུ་འགྲོ་བ་་་
ཅན་ཞེས་བྱ་བ་ཡིན་ནོ། །ཕྱོགས་འདིས་ནི་གཙོ་བོ་ལ་སོགས་པའི་རང་བཞིན་་
རྣམས་ལ་རྗེས་སུ་དཔག་པ་བཀག་པ་ཡིན་ནོ། །དེའི་ཕྱིར་རང་གི་མཚན་ཉིད་ཀྱི་་
ཡུལ་ཅན་གྱི་རྗེས་སུ་དཔག་པ་ནི་མེད་དོ། །ཚུལ་གསུམ་རྟགས་ལས་ཞེས་གང་་
བསྟན་པ་དེ་བཤད་པར་བྱ་སྟེ། རྗེས་དཔག་བྱ་དང་དེ་མཚུངས་ལ། །ཡོད་དང་
མེད་ལ་མེད་པའོ། །རྗེས་སུ་དཔག་པ་ནི་ཆོས་ཁྱད་པར་ཅན་གྱི་ཆོས་ཅན་ཡིན་ཏེ།
དེ་ལ་དུས་ཕྱིས་ཆོས་ཀྱི་སྤྱིའི་ཚུལ་གྱིས་མངོན་སུམ་ནམ་རྗེས་སུ་དཔག་པས་མཐོང་་་་
བའོ༑ །དེའི་རིགས་ལ་ཡང་མཐའ་དག་གམ་ཕྱོགས་ཅིག་ཡོད་པ་ཉིད་དོ། །དེ་
གང་ལས་ཞེ་ན། དེ་དང་མཚུངས་པ་ཁོ་ན་ལ་ཡོད་པ་ཞེས་ངེས་པར་གཟུང་བའི་
ཕྱིར་ཡིན་གྱི་ཡོད་པ་ཁོ་ན་ཞེས་ནི་མ་ཡིན་ནོ། །དེ་ལྟར་ན་མེད་པ་ལ་མེད་དོ་
97-288


[𰹴155a]
ཚད་མ་ཀུན་ལས་བཏུས་པའི་འགྲེལ་པ། །
༢༨ ༩
ཞེས་བརྗོད་པས་མི་བྱའོ་ཞེ་ན། ལོ་འདི་ནི་མེད་པ་ཉིད་ལ་མེད་པ་ཡིན་གྱི།
གཞན་པ་ལའང་མ་ཡིན་འགལ་བ་ལ་མ་ཡིན་ནོ་ཞེས་ངེས་པའི་དོན་དུ་འགྱུར་རོ། །
འདིར་ཚུལ་གསུམ་པའི་རྟགས་གང་ལས་རྟགས་ཅན་རྟོགས་པ་ཡིན་ནོ། །དེ་ལྟར་
ན་ཤེས་པ་སྨོད་པར་བྱའོ་ཞེ་ན། སྨོས་པར་མི་བྱ་སྟེ། ། གང་གི་ཕྱིར། འདིར་་་
ནི་ཤེས་པའང་འཕངས་པ་ཡིན། །ཇི་ལྟར་མ་བཤད་པ་འཕངས་ཞེ་ན། །གང་ཕྱིར་་
ཤེས་བྱེད་སྐབས་ཀྱིས་དབང་བྱས་ཕྱིར། ། །འདིར་ནི་ཤེས་བྱེད་ཀྱི་རྒྱུའི་དབང་དུ་བྱས་པ་
ཡིན་ལ་དེ་ཡང་རང་གི་བདག་ཉིད་རྟོགས་པ་ལ་བལྟོས་ནས་རྟོགས་པའི་རྒྱུ་ཡིན་གྱི།
བྱེད་པའི་རྒྱུ་བཞིན་དུ་མ་བལྟོས་པར་ནི་མ་ཡིན་པའི་ཕྱིར་གྲུབ་པ་ཡིན་ནོ། །ཚུལ་
གསུམ་པའི་རྟགས་བཤད་པ་ལས། ཚུལ་ནི་རེ་རེའམ་གཉིས་གཉིས་ཀྱི། །
རྟགས་ནི་དོན་གྱི་དོན་བྱེད་མིན། །དེ་ལ་ཚུལ་རེ་རེའི་ནི་གང་རྗེས་སུ་དཔག་པ་ཁོ་
ན་ལ་ཡོད་ཀྱི། དེ་དང་མཚུངས་པ་ལ་མེད་ལ། དེ་མེད་པ་ལ་མེད་པ་མ་ཡིན་པ་
དང༌། དེ་དང་མཚུངས་པ་ལ་ཡོད་ཀྱི། རྗེས་སུ་དཔག་པར་བྱས་ལ་མེད་ལ།
དེ་མེད་པ་ལ་མེད་པའང་མ་ཡིན་པ་དང༌། དེ་མེད་པ་ལ་མེད་ཀྱི། རྗེས་སུ་་་
དཔག་པར་བྱ་བ་ལ་མེད་ལ་དེ་དང་མཚུངས་པར་བྱ་བ་ལའང་མེད་པའོ། །ཚུལ་་
གཉིས་གཉིས་ནི། དཔེར་ན་རྗེས་སུ་དཔག་པར་བྱ་བ་ལ་ཡོད་ལ། དེ་ལ་མཐུན་
པ་ལ་ཡོད་ལ། དེ་མེད་པ་ལ་མེད་པ་མ་ཡིན་པ་དང༌། རྗེས་སུ་དཔག་པར་བྱ་་
བ་ལ་ཡོད་ལ། དེ་མེད་པ་ལ་མེད་ཅིང་། དེ་དང་མཚུངས་པ་ལ་མེད་པ་དང་།
དེ་དང་མཐུན་པ་ལ་ཡོད་ལ། དེ་མེད་པ་ལ་མེད་ཅིང་། ། རྗེས་སུ་དཔག་པར་བྱ་
བ་ལ་མེད་པ་སྟེ། གཏན་ཚིགས་ལྟར་སྣང་བ་དྲུག་པོ་འདི་ཤུགས་ཀྱིས་དགག་པར་
རིགས་པར་བྱའོ། །དེ་འདི་ལྟ་སྟེ། བྱས་ཕྱིར་སྒྲ་ནི་རྟག་པ་དང༌། །ལུས་་་
ཅན་ཕྱིར་དང་གཞན་“མིན་ཕྱིར། །ལུས་མིན་ཕྱིར་དང་མཉན་བྱ་ལས། །མི་་
97-289


[𰹵155b]
བསྟན་འགྱུར། ཚད་མ།
ཅི་༡༨༩
༢༩༠
རྟག་མིག་གི་གཟུང་བྱའི་ཕྱིར། །འདིར་ཡང་རྟོགས་ན་འཁྲུལ་པ་མེད་པའི་ཕྱིར། །
ཁ་ཅིག་ཆོས་གཞན་དཔོག་ཅེས་ཟེར། །གང་གི་ཕྱིར་དུ་བ་ལས་ལྷན་ཅིག་སྤྱོད་པའི་
མེ་སྟོན་པར་བྱེད་པ་ཡིན་གྱི། ། དུ་བ་དང་ལྡན་པའི་ཕྱོགས་ནི་མ་ཡིན་ཏེ། དེའི་
ཕྱིར་དུ་བས་མེ་ཁོ་ན་རྗེས་སུ་དཔོག་པར་བྱེད་དོ་ཞེས་ཁ་ཅིག་ཟེར་རོ། །ཆོས་དང་
ཆོས་ཅན་གྲུབ་པའི་ཕྱིར། །ཁ་ཅིག་འབྲེལ་པ་འདོད་པ་ཡིན། །ཡང་གཞན་ནི་་
གང་གི་ཕྱིར་མེ་དང་ཕྱོགས་ནི་འཇིག་རྟེན་ཉིད་ལ་རབ་ཏུ་གྲུབ་པ་དེའི་ཕྱིར་ཕྱོགས་་
དང་མེ་འབྲེལ་པར་དུ་བས་དཔོག་པར་བྱེད་དོ་ཞེས་ཟེར་རོ། །རེ་ཞིག་དང་པོ་ལ་་་
བརྗོད་པར་བྱ་སྟེ། ། ཆོས་ལ་རྟགས་ནི་གྲུབ་ཅེ་ན། །གཞན་དེས་ཅི་ཞིག་དཔོག་་
པར་བྱེད། །གལ་ཏེ་རྟགས་དུ་བ་ཆོས་གཞན་མེ་ལ་དམིགས་པ་ཉིད་ཡིན་ན།
གང་གི་དོན་དུ་མེ་དང་དུ་བ་དག་འབྲེལ་པ་དྲན་པར་བྱེད་པ་དུ་བས་ཅི་ཞིག་རྗེས་སུ་
དཔོག་པར་བྱེད། ཅི་སྟེ་ཆོས་ཅན་ལ་དེ་ཉིད། །ཅི་ཕྱིར་རྗེས་སུ་དཔོག་མི་བྱེད། །
ཅི་སྟེ་མེ་དང་འབྲེལ་པའི་ཕྱོགས་སུ་དུ་བ་དམིགས་པ་ལས་མེ་རྗེས་སུ་དཔོག་པར་་་་
བྱེད་ན། ཕྱོགས་དེ་ཉིད་མེ་དང་ལྡན་པ་ཉིད་དུ་རྗེས་སུ་དཔག་གོ་ཞེས་བྱ་བར་ཅི་
སྟེ་མི་འདོད། མེ་ཡོད་པ་མ་རྟོགས་པ་ནི་མ་ཡིན་ནོ། །གང་ཡང་འབྲེལ་པ་རྗེས་
སུ་དཔག་པར་བྱ་བ་ཡིན་ནོ་ཞེས་ཟེར་བ་དེ་ལ། འབྲེལ་པ་ལ་འང་གཉིས་པོ་མེད། །
འབྲེལ་པ་ལ་ནི་མེ་དང་དུ་བ་ཡོད་པ་མ་ཡིན་ལ་གང་ན་དུ་བ་ཡོད་པ་མེད་ན་མེ་ཡོད་
དོ་ཞེས་དེ་ལྟར་བྱེད་པའང་ཡིན་ནོ། །གཞན་ཡང་དེ་ལྡན་ལ་ནི་དྲུག་པ་ཐོས།
འབྲེལ་པ་རྗེས་སུ་དཔག་པར་བྱ་བ་ཡིན་ན་འབྲེལ་པ་ཅན་མེ་ལ་འདི་ལ་མེའི་འབྲེལ་
པ་ཡོད་དོ་ཞེས་དྲུག་པ་དམིགས་པར་འགྱུར་ན། འདི་ན་མེ་ཡོད་དོ་ཞེས་དང་པོ་་
ཐོས་པ་ཡིན་ནོ། །གང་གི་ཕྱིར་ཡང་འབྲེལ་པ་ནི། བརྗོད་མིན། རང་གི་ཆོས་
དང་འབྲེལ་པ་ནི་གཞན་ལ་བརྗོད་པར་བྱ་བ་ཡིན་ལ། དེ་ལྟ་བུ་ལ་རྗེས་སུ་དཔག་
97-290


[𰹶156a]
ཚད་མ་ཀུན་ལས་བཏུས་པའི་འགྲེལ་པ། །
༢༩ ༡
པར་བྱ་བ་མ་ཡིན་གྱི། འོན་ཀྱང་། དོན་གྱིས་གཟུང་བར་འགྱུར། འདི་ན་མེ་
ཞེས་བརྗོད་པ་ན། འབྲེལ་པ་ཤུགས་ཀྱིས་སྨྲས་པ་ཡིན་ཏེ། སྔར་བཤད་པའི་་་་
གཏན་ཚིགས་རྣམས་ཀྱིས་དུ་བས་རྗེས་སུ་དཔག་པར་བྱ་བ་མ་ཡིན་ནོ། །འདི་ལ་་
རྟགས་དང་འབྲེལ་མ་ཡིན། གང་གི་ཕྱིར་གཞན་དུ་དུ་བ་དང་འབྲེལ་པ་མེད་ན་མི་
འབྱུང་བ་བསྟན་པ་ནི་མ་ཡིན་གྱི་འོན་ཀྱང་མེ་དང་ཡིན་ནོ། །ཉེས་པ་འདི་དག་ནི་
ཡོད་པ་མ་ཡིན་ཏེ། ཇི་ལྟར་དུ་བ་ནི་མེ་དང་ལྡན་པའི་ཕྱོགས་དང་མེད་ན་མི་་
འབྱུང་བར་བསྟན་པར་བྱ་བ་ནི་མ་ཡིན་ལ། དེ་རྗེས་སུ་དཔག་པར་བྱ་བ་ནི་ཡིན་
པ་དེ་བཞིན་དུ་འབྲེལ་པ་ལའང་འགྱུར་རོ་ཞེ་ན། མི་མཐུན་པ་ཉེ་བར་བཀོད་པ་
ཡིན་ནོ། །ཅིའི་ཕྱིར་ཞེ་ན། རྟགས་ཀྱི་མི་འཁྲུལ་བ་ཡང་ནི། །ཆོས་དང་་
གཞན་དུ་བསྟན་པར་བྱ། ། །དེ་ལ་གྲུབ་ན་ཆོས་ཅན་ནི། །དེ་དང་ལྡན་པར་་་
རྟོགས་པར་འགྱུར། ། །གང་ཡང་གཞན་དུ་དུ་བ་དང་མེ་མེད་ན་མི་འབྱུང་བ་མཐོང་
བ་དེ་གཞན་དུ་དུ་བ་ཙམ་རབ་ཏུ་མཐོང་བས་ཀྱང་། གང་ན་དུ་བ་ཡོད་པ་དེ་ན་
མེ་ཡོད་དོ་ཞེས་ཕྱོགས་མེ་དང་ལྡན་པར་རབ་ཏུ་བསྒྲུབ་པར་ནུས་པ་ཡིན་ཏེ། དེ་་
ལྟ་མ་ཡིན་ན། བསྒྲུབ་བྱའི#𱎂་ཕྱོགས་དང་དུ་བའི་ཁྱད་པར་གཞན་དུ་མེད་ན་མི་་
འབྱུང་བར་བསྟན་པར་མི་ནུས་པ་ཡིན་ལ། ། སྤྱི་དང་འདི་བསྟན་པ་ཉིད་ཡིན་ཏེ་་་
གང་ན་དུ་བ་ཡོད་པ་དེ་ན་མེ་ཡོད་དོ་ཞེས་རབ་ཏུ་བསྟན་ཕྱིར་རོ། །: 1:|:།དེའི་ཕྱིར་་་
རྟགས་ནི་གཞན་དུ་ཆོས་དང་མི་འཁྲུལ་པར་རབ་ཏུ་སྟོན་པར་བྱེད་པ་ཡིན་གྱི།
ཆོས་ཙམ་བསྒྲུབ་བྱ་མ་ཡིན་ལ་འབྲེལ་པ་ཡང་མ་ཡིན་ནོ་ཞེས་བྱ་བ་འདི་རིགས་པ་་
ཡིན་ནོ། །ཆོས་གཞན་ལ་ཡང་དཔྱད་བྱ་སྟེ། །རྟགས་ཀྱང་རྗེས་སུ་བསྟན་པར་བྱ།།
གང་གིས་ཆོས་དང་རྟགས་མི་འཁྲུལ་བ་རབ་ཏུ་སྟོན་པར་བྱེད་པ་དེ་ཆོས་ཅན་དེ་
དང་ལྡན་པར་གྲུབ་པ་དེ་ལ། དོན་གྱི་ཆོས་རྣམས་དུ་མ་ནི། །ཐམས་ཅད་་་
97-291


[𰹷156b]
༢༩ ༢
བསྟན་འགྱུར།
ཚད་མ།
ཅེ
༡༨༩
རྟགས་ལས་རྟོགས་མ་ཡིན། །གང་ཞིག་རྗེས་འབྲེལ་གཞན་ལ་ནི། །ལྡོག་པ་་
རྟོགས་པར་བྱེད་པ་ཡིན། །མེའི་འབར་བ་དང་རྣོ་བའི་ཁྱད་པར་ཅི་ལྟ་བ་དེ་་
རྣམས་ནི་དུ་བ་ལས་རྟོགས་པ་མ་ཡིན་ཏེ་འཁྲུལ་པའི་ཕྱིར་རོ། །གང་ཡང་འབྲེལ་
པ་ནི་གང་མེད་པར་མེ་མེད་པའི་རྫས་ཉིད་དང་ཡོན་ཏན་ཉིད་ལ་སོགས་པའི་རྫས་
དེ་དག་རྫས་མ་ཡིན་ལ་སོགས་པ་ལས་ལྡོག་པ་ཉིད་རྟོགས་པ་ཡིན་ཏེ། དཔེར་ན་་་
མེའི་མེ་མ་ཡིན་པ་ལས་ལྡོག་པ་ཙམ་རང་དང་འབྲེལ་པའི་རྗེས་སུ་མཐུན་པ་རྟོགས་་
པ་དེ་བཞིན་དུ་འདི་ཡིན་ཏེ། ཐམས་ཅད་དུ་མེ་མེད་ལ་མ་མཐོང་བ་གཞན་ལ་་
ཡང་མཐོང་བ་ཡིན་ནོ། །ཡོན་ཏན་དྲི་དང་དྲི་བཟང་རྣམས། ། །དེ་མིན་ཁྱད་་་
པར་རིམ་པ་ལས། །རྫས་མིན་ལ་སོགས་རྣམ་བཅད་ན། །ཨུཏྤལ་སོགས་ལ་་
གཅིག་འཕེལ་ལོ། །ཡོན་ཏན་གྱིས་མ་ཡིན་པ་དྲིས་ལས་འབྱུང་བ་མ་ཡིན་པ་དང༌།
རྫས་མ་ཡིན་པ་དང་། དྲི་བཟངས་ཀྱི་དྲི་བཟངས་མ་ཡིན་པ་དང་། ཐུན་མོང་
བ་ལ་དྲི་བཟངས་ཀྱི་ཁྱད་པར་གྱིས་ཨུཏྤ་ལ་ལ་སོགས་པ་དེ་དེ་ལ་རེ་རེ་འཕེལ་བ་ཡིན་
ནོ༑ །གཞན་དུ་ན། མཐོང་བཞིན་བསྒྲུབ་པའི་རང་བཞིན་གྱིས། །གལ་ཏེ་་
རྟགས་ནི་གསལ་བྱེད་ན། །ཐམས་ཅད་རྟོགས་པར་མི་འགྱུར་བའམ།	།ཡང་ན་
ཐམས་ཅད་རྟོགས་པར་འགྱུར། །གལ་ཏེ་ཇི་ལྟར་མེ་ལ་དུ་བ་མཐོང་བ་དེ་ལྟར་་་་
དུས་ཕྱིས་གསལ་བར་བྱེད་ན་འགར་ཡང་གསལ་བར་བྱེད་པ་ཉིད་དུ་མི་འགྱུར་ཏེ།
ཅི་ལྟར་མེ་མེད་ཐམས་ཅད་ལ་མ་མཐོང་བ་དེ་བཞིན་དུ་དེ་མེ་ཐམས་ཅད་ལ་མཐོང་
བ་མ་ཡིན་ནོ། །གལ་ཏེ་ཡང་ཅི་ལྟར་མཐོང་བ་དེ་ལྟར་གསལ་བར་བྱེད་པ་ཡིན་ན།
འབར་བ་དང་རྣོ་བ་ལ་ས#𱎃ོགས་པའི་ཁྱད་པར་དང་ལྡན་པར་ཡང་གསལ་བར་བྱེད་པ་
འགྱུར་རོ། །གང་གི་ཕྱིར་སྤྱིའི་རང་བཞིན་ཉིད་ཀྱིས་མེ་མ་ཡིན་པ་བཀག་ནས་
གསལ་བར་བྱེད་པ་དེའི་ཕྱིར། བསྒྲུབ་པས་ཀྱང་འདིའི་རང་བཞིན་དེ་ཉིད་མཐོང་
97-292


[𰹸157a]
ཚད་མ་ཀུན་ལས་བཏུས་པའི་འགྲེལ་པ། །
༢ ༩ ༣
ངོ་ཞེས་རྟོགས་པ་ཡིན་གྱི་ཁྱད་པར་གྱི་རང་བཞིན་ནི་མ་ཡིན་ནོ། །སྤྱི་ནི་ཡོད་པ་མ་
ཡིན་ན་ཡང་། །རྟེན་ནི་མཐོ#𱎄ང་བ་མེད་པའི་ཕྱིར།	།དེ་ལས་གཞན་ཏེ་མཐོང་མི་
འགྱུར། །གཅིག་ལ་མཐོང་ཕྱིར་ཐ་དད་པའམ། །རེ་ཞིག་མེ་ལ་མེ་ཉིད་ཀྱི་སྤྱི་་
གཞན་ནི་ཡོད་པ་མ་ཡིན་ནོ། །ཡོད་ཀྱང་དེ་ལ་མཐོང་བ་ནི་མི་སྲིད་དེ་རྟེན་ཐམས་
ཅད་མ་མཐོང་བའི་ཕྱིར་རོ། །གཉིས་ཉིད་ལ་སོགས་པ་དུ་མ་དང་། །ཐུན་མོང་
བ་རྣམས་ཀྱི་རྟེན་མ་བཟུང་བར་འཛིན་པ་ནི་མཐོང་ངོ༌། །གང་དག་འདྲ་བ་ཕྱིར་
སྨྲ་བའི་འདྲ་བའང་མ་ཡིན་ནོ། །ཅི་སྟེ་སྤྱི་གཅིག་ལ་བརྟེན་པར་གཟུང་ན་ཡང་་་
ཐམས་ཅད་གཟུང་བ་ཡིན་ནོ་ཞེ་ན། དེ་ལ་བརྟེན་བཞིན་དུ་དུ་མར་འགྱུར་རོ། །
ཅི་ལྟར་ཡང་རྗེས་སུ་དཔག་པར་བྱ་བ་ཆ་འགའ་ཞིག་གསལ་བར་བྱེད་པ། དེ་ལྟར་
ཡན་ལག་གང་ངོ་བོས། །རྟགས་ཅན་ལས་ནི་མི་འདའ་བ།	།དེ་ཉིད་ཀྱི་ཆོས་དུ་
མ་ཡང་། །རྟོགས་པར་བྱེད་ཀྱི་གཞན་གྱི་མིན། །དུ་བ་ཡང་དུ་བ་ཉིད་དང་སྐྱ་
བ་ཉིད་ལ་སོགས་པའི་ཆ་ནས་གང་གིས་མེ་ལ་མི་འཁྲུལ་བ་དེ་ཉིད་ཉིད་ཀྱིས་རྟོགས་
པར་བྱེད་པ་ཡིན་གྱིས་“རྫས་ཉིད་ལ་སོགས་པ་ནི་མ་ཡིན་ཏེ་འཁྲུལ་པའི་ཕྱིར་རོ། །
གང་ཞིག་རྟགས་ཅན་ལ་འབྲེལ་པ།	།རྟགས་ཀྱི་དེ་ཡང་གོ་བར་བྱེད། །ཁྱད་་་
པར་རྟོགས་པར་མི་བྱེད་དེ། །དེ་ཉིད་ལ་ནི་འཁྲུལ་པའི་ཕྱིར། །རྟགས་དང་
འབྲེལ་པའི་དོན་གྱིས་ནི། །རྟགས་ཅན་གོ་བར་མི་བྱེད་དེ། །འཁྲུལ་པའི་
ཕྱིར་ཏེ་ཁྱད་པར་ནི། །རྟོགས་ནས་རྟོགས་པར་བྱེད་པ་ཡིན། །ཞེས་གསུངས་
ཏེ་བར་སྐབས་ཀྱི་ཚིགས་སུ་བཅད་པའོ། །
དེ་འོན་ཏེ་འབྲེལ་པ་ནི་སྦྱོར་བ་བཞིན་དུ་གཉིས་ལ་བརྟེན་པའི་ཕྱིར་རྟགས་ཅན་
གྱི་ཆོས་རྣམས་རྟགས་ཀྱི་ཆོས་སུ་འགྱུར་བར་བྱའོ་ཞེ་ན། དེ་ནི་ཡོད་པ་མ་ཡིན་ཏེ།
འབྲེལ་པ་གཉིས་ལ་གནས་ན་ཡང་། །རྟགས་དང་རྟགས་ཅན་ལྷན་ཅིག་པ། །
97-293


[𰹹157b]
༢༩༤
བསྟན་འགྱུར། ཚད་མ།་ཅི། ༡༨༩
རྟེན་དང་རྟེན་པ་བཞིན་འཇུག་གི། །དེ་ནི་སྦྱོར་བ་བཞིན་དུ་མིན། །ཇི་ལྟར་་་་་
འབྲེལ་པ་གཉིས་ལ་གནས་པ་བདེན་ན་ཡང་། རྟེན་བརྟེན་པའི་ཆོས་སུ་མི་འགྱུར་
ལ་བརྟེན་པ་ཡང་རྟེན་གྱི་ཆོས་སུ་མ་ཡིན་པ་དེ་ལྟར་འགའ་ཞིག་ཏུ་རྟགས་རྟགས་་
ཅན་དུ་མི་འགྱུར་ལ་རྟགས་ཅན་རྟགས་སུ་ཡང་མ་ཡིན་ནོ། །སྦྱོར་བ་ལ་ནི་གཅིག་
ཇི་ལྟ་བ་བཞིན་དུ་གཉིས་པ་ཡང་དེ་ལྟར་འགྱུར་ལ། དེ་དེ་ལྟར་འདིར་ཡང་མ་་་
ཡིན་ནོ། །དེ་ལྟར་ན། རྟགས་ཅན་རྟགས་ལ་ཡོད་པ་ཉིད། །གཞན་ནི་རྟགས་
ཅན་ཉིད་ལའང་ཡོད། །ངེས་པ་རྣམ་པར་བཟློག་པ་ལ། །རྟགས་དང་རྟགས་
ཅན་འབྲེལ་པ་མེད། །གང་གི་ཕྱིར་རྟགས་ཅན་རྟགས་ལ་ཡོད་པ་ཉིད་ཡིན་པ་དེའི་
ཕྱིར་མེ་ཉིད་བཞིན་དུ་རྗེས་ལ་སོགས་པ་ཡང་དུ་བས་གསལ་བར་རིགས་པ་ཡིན་གྱི།
རྣོན་པོ་ཉིད་ལ་སོགས་པ་ནི་མ་ཡིན་ནོ། །གང་གི་ཕྱིར་རྟགས་ནི་རྟགས་ཅན་ཁོ་ན་
ལ་ཡོད་ཀྱི་གཞན་དུ་ནི་མ་ཡིན་ནོ། །དེའི་ཕྱིར་དུ་བ་གང་ཡིན་པའི་དུ་བ་ཉིད་ཀྱི་
སྐྱ་བ་ཉིད་ལ་སོགས་པ་རྣམས་ཀྱིས་ཀྱང་གསལ་ བར་བྱེད་པར་རིགས་པ་ཡིན་གྱི།
རྫས་ཉིད་ལ་སོགས་པ་ནི་མ་ཡིན་ནོ། །དེ་ལྟར་ངེས་པར་གཟུང་བ་བཟློག་པས་ནི་
རྟགས་དང་རྟགས་ཅན་དག་འབྲེལ་པ་ནི་མ་ཡིན་ནོ། །འོན་ཀྱང་དེ་རྟགས་ཀྱང་་་་
རྟགས་ཅན་ལ་ཡོད་པ་ཉིད་ཡིན་ཏེ། དཔེར་ན་བྱས་པ་ཉིད་མི་རྟག་པ་ལ་ཡོད་་་
པ་བཞིན་ནོ། །རྟགས་ཀྱང་རྟགས་ཅན་ལ་ཁྱད་པར། །འདོད་ན་ཡན་ལག་དེ་་
དེ་ལས། །ཁྱབ་བྱེད་ཕྱིར་དེའི་དེ་རྟོགས་བྱེད། །མ་ཡིན་ལ་ས་རྭ་ཅན་བཞིན། །
གལ་ཏེ་རྟགས་འགའ་ཞིག་རྟགས་ཅན་ལ་ཡོད་པ་ནི་ཡིན་ན། དེ་ཁྱབ་བྱེད་ཉིད་་་
དེས་ནི་རྟགས་ཅན་གོ་བར་བྱེད་པ་མ་ཡིན་ཏེ། དཔེར་ན་རྭ་ཅན་ཉིད་ནི་བ་ལང་
ལ་ཁྱད་པར་བྱེད་པ་ཉིད་ཡིན་ཡང་བ་ལང་གི་བསལ་བར་བྱེད་པ་ཉིད་ནི་མ་ཡིན་གྱི།
ཁྱབ་བྱེད་མ་ཡིན་པའི་ཕྱིར་དེ་ཉིད་བ་ལང་ཉིད་ཀྱིས་གསལ་བར་བྱེད་པ་མ་ཡིན་ནོ། །
97-294


[𰹺158a]
ཚད་མ་ཀུན་ལས་བཏུས་པའི་འགྲེལ་པ།
༢༩ ༥
ཅིའི་ཕྱིར་ཞེ་ན། དགག་པར་བྱ་ལ་མི་འགྲོ་བས། །གང་ཕྱིར་ཁྱབ་བྱེད་ལ་ལྟོས་
བྱེད། །རྟགས་ནི་རྟགས་ཅན་ལ་ཁྱབ་བྱེད། །དེ་ཕྱིར་ཡོད་ཀྱང་རྒྱུ་མ་ཡིན། །
བྱས་པ་ཉིད་ནི་མི་རྟག་པའི་དོན་ལ་ཁྱབ་པར་བྱེད་པ་ཉིད་ཡིན་ཡང་། རྟག་པ་་་
ཉིད་བཀག་པ་ལ་གོ་བར་བྱེད་པ་ཉིད་མ་ཡིན་ནོ། །དེ་བཞིན་དུ་མི་རྟག་པ་ཉིད་ནི་
བྱས་པའི་དོན་ལ་ཁྱབ་བྱེད་ཡིན་ཡང་མ་བྱས་པ་ཉིད་འགོག་པ་ལ་གོ་བྱེད་མ་ཡིན་ནོ།།
དེའི་ཕྱིར་མི་རྟག་པའི་དོན་ལ་ཡང་བྱས་པ་ཉིད་ཁྱབ་བྱེད་ཡིན་པ་དེས་ན་མ་བྱས་་་་
པའི་ཉིད་ནི་གོ་སྐབས་མེད་པ་དེའི་ཕྱིར། ། མི་རྟག་པ་ཉིད་ཀྱིས་བྱས་པ་ཉིད་ལ་མ་
བྱས་པ་ཉིད་བཀག་ནས་གོ་བར་བྱེད་པ་ཉིད་དུ་འགྱུར་གྱི་གོ་བར་བྱེད་པ་ཉིད་ནི་མ་
ཡིན་ནོ། །འཇིག་”ལ་བྱས་པ་ཉིད་ཀྱིས་ནི། །ཁྱབ་ཕྱིར་མ་བྱས་པ་དེ་མིན། །
ཁྱབ་ཕྱིར་བྱས་པའི་དོན་ལ་ནི། །མི་རྟག་མེད་པ་མ་བསྟན་ཏེ། །རྭ་ཅན་ཉིད་ཀྱི་
བ་ལང་ཁྱབ། །རྭ་ཅན་མིན་པ་ལྡོག་པར་བྱེད། །བ་ལང་རྭ་ཅན་ཉིད་ཀྱིས་ཁྱབ། །
བ་ལང་མིན་དོན་ལྡོག་བྱེད་མིན། །ཞེས་གསུངས་ཏེ་བསྡུ་བའི་ཚིགས་སུ་བཅད་་་་་
པའོ༑ །རང་གི་དོན་གྱི་རྗེས་སུ་དཔག་པ་བསྟན་ཏོ། །རྩོད་པ་སྒྲུབ་པར་བྱེད་
ན་མི་འབྱུང་བའི་དོན་མཐོང་བ་དེ་རིག་པ་ནི་རྗེས་སུ་དཔག་པའོ། །ཞེས་བཤད་དོ། །
དེ་ལ#𱎅་མེད་ན་མི་འབྱུང་བའི། །རང་གི་རྣམ་པས་འདོད་ཅེ་ན། །གལ་ཏེ་མེད་ན་
མི་འབྱུང་བའི་དོན་ནི་མེད་ན་མི་འབྱུང་བ་ཁོ་ནས་མཐོང་བ་ཡིན་ནོ། །དེ་རིག་
བརྗོད་མིན་ཞེས་བྱ་བ་ནི་འདིར་ཕྱེ་བར་བསྟན་པ་ཡིན་ནོ། །ཡང་རིག་པ་ཞེས་བྱ་
བ་འདི་ཅི་ཞིག་གཞན་གྱིས་ནི། གལ་ཏེ་བརྗོད་ན་ཇི་ལྟར་གང༌། །གལ་ཏེ་མེད་
ན་མི་འབྱུང་བའི་དོན་ནི་གཞན་དུ་མཐོང་:བ་པ་ཡིན་ན། རྣམ་པ་གང་གིས་སམ་
གང་དུ་མཐོང་བ་ཞེས་བྱ་བ་མ་བརྗོད་པར་འགྱུར་རོ། །དོན་ཅེས་བྱ་བ་གྲུབ་ཅེ་ན།།
ཅེ་སྟེ་ཡང་དོན་ཅེས་བྱ་བ་ལ་ལྷག་པར་འགྱུར་བ་ནི་སྐབས་ཀྱིས་བསྒྲུབ་པར་བྱ་བ་སྟེ་
97-295


[𰹻158b]
བསྟན་འགྱུར།
ཚད་མ། ༼ཅི་
༡༨༩
དེས་བསྒྲུབ་པའོ། །གང་དོན་མཐོང་བ་མེད་ན་མི་འབྱུང་བ་རིག་པ་དེ་རྗེས་སུ་་་
དཔག་པ་ཡིན་ནོ་ཞེ་ན། དེ་ལྟ་ཡིན་ན། མེད་ན་མི་འབྱུང་བ་ནི་མེད། །སྔར་
མེད་ན་མི་འབྱུང་བ་ནི་སྨོས་པས་ཅི་ཞིག་བྱ་སྟེ། དོན་མཐོང་བའི་མེད་ན་མི་་
འབྱུང་བ་རེག་པ་ནི་རྗེས་སུ་དཔག་པའོ་ཞེས་ཕྱིས་ཁོ་ན་བྱ་མོད། །མེ་ལ་སོགས་
པ་དུ་བ་སོགས། །མཐོང་ན་དེ་རིག་དཔག་བྱ་བ།	།གཞན་གང་། མེ་ལ་་
སོགས་པ་རྗེས་སུ་དཔག་པར་བྱ་བ་ཉིད་དུ་དཔེར་བྱས་པ་དེ་ལ་དུ་བ་ལ་སོགས་པ་་་
མཐོང་ན་གང་གི་དོན་དུ་དེ་རིག་པར་ཞེས་བརྗོད་ལ། མེད་ན་མི་འབྱུང་བ་རིག་་
པའི་རྗེས་སུ་དཔག་པར་བྱ་བ་གང་ཞིག་ཡིན། ཆོས་ནི་མང་པོ་དག །མ་བརྗོད་
ཇི་ལྟར་རིག་པར་བྱེད། །ཆོས་དུ་མ་ཅན་གྱི་དོན་ལ་ཆ་གང་དུ་བས་གོ་བར་བྱེད།
དུ་བའི་ཆ་གང་ཞིག་ནི་བསལ་བར་བྱེད་པ་ཡིན་ཞེ་ན་མ་བསྟན་ཏོ། །རིགས་ཅན་
རྣམས་ནི་དེ་སྔོན་དུ་འགྲོ་བ་ཅན་གྱི་རྗེས་སུ་དཔག་པར་ནི་རྣམ་པ་གསུམ་སྟེ། སྔ་
མ་དང་ལྡན་པ་དང་། ལྷག་མ་དང་ལྡན་པ་དང་། སྤྱི་མཐོང་བའོ་ཞེས་ཟེར་རོ།།
དེ་ལ་མངོན་སུམ་སྔོན་དུ་འགྲོ་བ་ཅན་ནི་མི་རིགས་ཏེ་གང་གི་ཕྱིར། འབྲེལ་པ་
དབང་པོས་གཟུང་བྱ་མིན། །རྟགས་དང་རྟགས་ཅན་གྱི་འབྲེལ་པ་ནི་དབང་པོའི་
ཤེས་པའི་ཡུལ་མ་ཡིན་ནོ། །གང་ལས་དེ་སྔོན་དུ་འགྲོ་བ་ཅན་གྱི་རྗེས་སུ་དཔག་་་
པར་འགྱུར་བ་རྟགས་དང་རྟགས་ཅན་ཐམས་ཅད་ལ་ཡང་མངོན་སུམ་ནི་ཡོད་པ་མ་
ཡིན་ནོ། །སྔ་མ་དང་ལྡན་པའོ་ཞེས་གང་སྨྲས་པ་དེ་འདིར་མི་རིགས་ཏེ། གང་
གི་ཕྱིར། སྔ་མ་དང་མཚུངས་པ་ནི་སྔ་མ་བཞིན་ཞེས་དཔེར་འགྱུར་བའམ་འདི་ལ་
སྔ་མ་ཡོད་པ་ཞེས་ལྡན་པར་འགྱུར་གྲང༌། དེ་ལས་ཅིར་འགྱུར་ཞེ་ན། དཔེ་་་
མིན་ཀུན་ལ་སྲིད་པའི་ཕྱིར། །རྗེས་སུ་དཔག་པ་ཐམས་ཅད་ལ་འབྲེལ་པ་འཛིན་་་
པའི་དུས་སུ་ཉམས་སུ་མྱོང་བ་བཞིན་དུ་གྱིས་”རྟགས་ཀྱིས་འཛིན་པར་བྱེད་པ་ཡིན་
97-296


[𰹼159a]
ཚད་མ་ཀུན་ལས་བཏུས་པའི་འགྲེལ་པ། །
ར
ནོ༑ །དེའི་ཕྱིར་གཅིག་ཁོ་ན་སྔ་མ་བཞིན་ཞེས་བརྗོད་པར་མི་བྱའོ། །འགྲེལ་པ་
གཞན་གྱིས་ཀྱང་འདི་སྔ་མ་བཞིན་དུ་འཛིན་པ་ཡིན་ན། དེ་མ་བསྟན་པའི་ཕྱིར་་་
རྗེས་སུ་དཔག་པ་མ་བསྟན་པར་འགྱུར་རོ། ་ །དེ་ལྟར་རེ་ཞིག་དཔེ་རིགས་པ་མ་་་
ཡིན་ནོ། །ལྡན་མིན་འཁྲུལ་པ་སྲིད་ཕྱིར་རོ། །གལ་ཏེ་ལྡན་པ་བྱེད་པ་ཡིན་ན་་་
འབྲས་བུ་འདི་ལ་སྔར་རྒྱུ་ཡོད་དོ་ཞེས་བྱ་བ་ནི་སྔ་མ་དང་ལྡན་པ་ཡིན་ལ། དེའི་་
ཡུལ་ཅན་གྱི་ཤེས་པར་ཡང་སྔ་མ་དང་ལྡན་པ་ཡིན་ནོ། །རྒྱུ་ལས་འབྲས་བུའི་ཤེས་
པ་ཞེས་བྱ་བ་གང་ཡིན་པ་དེ་ཡང་འཁྲུལ་པའི་ཕྱིར་ཚད་མ་མ་ཡིན་ཏེ། རྒྱུ་ཡོད་་་
ཀྱང་གེགས་བྱེད་པ་དང༌། རྒྱུ་གཞན་མེད་པའི་ཕྱིར་འབྲས་བུ་མི་འབྱུང་ངོ༌། །
དེ་ལྟར་རེ་ཞིག་སྔ་མ་དང་ལྡན་པ་མ་རིགས་སོ། །ལྷག་ལྡན་ལ་ཡང་དཔེ་བྱེད་ན། །
ལྷག་མ་དང་ལྡན་པ་ལ་ཡང་གལ་ཏེ་དཔེ་བྱེད་པ་ཡིན་ན། ལྷག་”མངོན་སུམ་དང་
མཚུངས་པའི་ཡུལ་གང་ལ་ཡོད་པ་དེའི་ཤེས་པ་ནི་ལྷག་མ་དང་འདྲ་བའོ་ཞེས་བྱ་བ་
འདི་ཡང་འཁྲུལ་པའི་ཕྱིར་ཚད་མ་མ་ཡིན་ཏེ། གཟུགས་མཚུངས་པས་རོ་ལ་་
སོགས་པ་གདོན་མི་ཟ་བར་མཚུངས་པར་འགྱུར་བ་ནི་“མ་ཡིན་ནོ། །དེ་ལྟར་ན་་
ལྷག་མ་དང་ལྡན་པ་ལ་ཡང་དཔེར་མི་རིགས་པ་ཡིན་ནོ། །ལྡན་ལས་ཞེ་ན་རྟོགས་
མེད་དང་། །འབྲེལ་པ་གཞན་ལས་རྟོགས་མི་འགྱུར། །གལ་ཏེ་ལྡན་པ་ཡིན་ན་
འདི་ལ་འབྲས་བུ་ལྷག་མ་ཡོད་པ་དེ་ནི་ལྷག་མ་དང་ལྡན་པ་དེ་རྒྱུའོ། །དེའི་ཡུལ་
ཅན་གྱི་ཤེས་པ་ཡང་ལྷག་མ་དང་ལྡན་པ་ཡིན་ནོ། །དེ་ཡིན་ན་འབྲས་བུ་ཉིད་མ་་
བཟུང་བར་མེད་ན་མི་འབྱུང་བ་ཉིད་ཀྱི་འབྲེལ་པ་གཟུང་བ་ལས་རྗེས་སུ་དཔོག་པ་
པར་མི་འགྱུར་ན། དེ་ཡང་མཐོང་བ་ཡིན་ནོ། །དེ་བཞིན་དུ་གང་བྱས་པ་ལ་་་་
སོགས་པ་མི་རྟག་པ་ལ་སོགས་པ་རྗེས་སུ་དཔོག་པར་མི་འགྱུར་རོ། །འབྲེལ་པ་མ་
རྟོགས་པར་འབྲེལ་པ་གཞན་ལས་རྟོགས་པར་མི་འགྱུར་རོ་ཞེས་ཐ་མར་བསྟན་པའི་
97-297


[𰹽159b]
༢༩༨
བསྟན་འགྱུར།
ཚད་མ། ། ༼ཅེ༽
༡༨༩
ཕྱིར་ཇི་སྐད་བཤད་པའི་རྗེས་སུ་དཔག་པར་སྔ་མ་རྣམས་ལ་ཡང་བརྗོད་པར་བྱའོ། །
རྒྱུ་ཉིད་ལ་སོགས་པ་རྣམས་དོན་དང་འབྲེལ་པ་ཉིད་དུ་རྗེས་སུ་དཔག་པར་བྱ་བ་་
ཡིན་ན། འབྲས་བུ་ཉིད་ལ་སོགས་པའི་རྣམ་པ་ཅན་གྱི་ཤེས་པ་སྐྱེ་བར་ཐལ་བར་་
འགྱུར་ཏེ། ། འབྲེལ་པ་ཙམ་གྱི་སྒོ་ནས་རྟགས་དང་རྟགས་ཅན་གྱི་ཤེས་པ་སྐྱེ་བའི་་་
ཕྱིར་རོ། །ཡན་ལག་རྣམ་པ་ཐམས་ཅད་འཛིན་པར་འགྱུར་ཏེ། བདག་ཉིད་་
ཐམས་ཅད་རྒྱུ་དང་འབྲས་བུ་ཡིན་པའི་ཕྱིར་རོ། །ཇི་ལྟར་ཡང་སྔ་མ་དང་ལྡན་པ་
དང་ལྷག་མ་དང་ལྡན་པ་མི་རིགས་པ་དེ་བཞིན་དུ། དེ་ལྟར་སྤྱི་མཐོང་བ་ཡང་ཡིན།
དེ་ཡང་རྒྱུ་དང་འབྲས་བུའི་འབྲེལ་པ་ཁོ་ན་ལས་ཤིན་ཏུ་ལྐོག་ཏུ་གྱུར་པ་རྗེས་སུ་་་
དཔོག་པར་བྱེད་པའི་ཕྱིར་རོ། །ཐམས་ཅད་དུ་ཡང་རྗེས་སུ་དཔག་པར་བྱ་བའི་་་
ཤེས་པ་ཚད་མ་ཡིན་པའི་ཕྱིར་གཞལ་ིབྱ་ལ། ། འབྲས་བུ་གཞན་ནི་རྙེད་མ་ཡིན། །
ཚད་མ་འབྲས་བུ་མེད་པར་ཡོད་པ་ནི་རིགས་པ་མ་ཡིན་ཏེ། བྱེད་པ་ནི་ལས་ལ་བྱ་
བའི་འབྲས་བུ་ཅན་ཡིན་པའི་ཕྱིར་རོ། །རྟགས་ཤེས་ཚད་མ་ཡིན་ཞེ་ན། །རྟགས་
ཀྱི་ཤེས་པ་ནི་ཚད་མ་ཡིན་ལ། རྗེས་སུ་དཔག་པར་བྱ་བའི་ཤེས་པ་ནི་འབྲས་བུའོ་
ཞེས་བྱ་བ་འདིར་འགྱུར་རོ་ཞེ་ན། དེ་ཡང་མ་ཡིན་ཏེ་ཡུལ་ཐ་དད་པའི་ཕྱིར་རོ། །
ཡུལ་གཞན་ལ་ནི་ཚད་མ་མ་ཡིན་ལ་གཞན་ལ་ནི་འབྲས་བུ་མ་ཡིན་ནོ། །ཞེས་སྔར་
བཤད་ཟིན་ཏོ། །རྟགས་ཀྱི་ཤེས་པ་ཚད་མ་ཡིན་ན། ཐ་སྙད་འགྲུབ་པར་མི་་
འགྱུར་རོ། །གང་ཡང་རྗེས་སུ་དཔག་པར་ལ་སྔ་མ་དང་ལྡན་པ་དང་ལྷག་མ་དང་
ལྡན་པ་ཞེས་བྱ་བའི་རྟགས་ཀྱི་ཐ་སྙད་འདི་མི་འགྲུབ་སྟེ། རྗེས་སུ་དཔག་པ་རྟགས་
ཀྱི་ཡུལ་ཅན་ཡིན་པའི་ཕྱིར་རོ། །གང་ཡང་སྔ་མ་དང་ལྡན་པ་ཁོ་ན་རྣམ་པ་གསུམ་
ཡིན་ཏེ་དུས་གསུམ་དུ་འཛིན་པའི་ཕྱིར་རོ། །ངེས་པར་གཟུང་བ་དེ་ནི་མི་རིགས་་
ཏེ་གང་གི་ཕྱིར་རོ། །ཐམས་ཅད་དུས་གསུམ་ཡུལ་ཅན་ཡིན། །རྗེས་སུ་དཔག་་
97-298


[𰹾160a]
ཚད་མ་ཀུན་ལས་བཏུས་པའི་འགྲེལ་པ།
༢༌༩
པ་ཐམས་ཅད་དུས་གསུམ་ལ་བརྗོད་པ་ཡིན་ནོ། །དེ་ལ་དཔེར་བྱས་པས་ནི་འབྲེལ་
པ་བསྟན་པ་མེད་པའི་ཕྱིར་རྣམ་གསུམ་ཞེས་བྱ་བ་མི་རིགས་སོ། །བྱེ་བྲག་པ་་་
རྣམས་ཀྱང་འདི་ནི་འདིའི་རྒྱུ་དང་། འབྲས་བུ་དང་། འབྲེལ་པ་དང་། དོན་
གཅིག་ལ་འདུ་བ་དང༌། ། འགལ་བ་རྣམས་ནི་རྟགས་ཅན་གྱིའོ་ཞེས་ཟེར་རོ། །
དེ་ལ་རེ་ཞིག་སྔ་མ་བཞིན་དུ་རྒྱུ་དང་འབྲས་བུ་བཀག་པའི་ཕྱིར་དང༌། རིགས་་་
ཅན་གྱི་རྗེས་སུ་དཔག་པ་འགག་པར་སྔ་མ་དང་ལྡན་པ་དང་ལྷག་མ་དང་ལྡན་པ་་་
ཞེས་བྱ་བ་འདིར་རྒྱུ་དང་འབྲས་བུ་རྗེས་སུ་དཔོག་པའི་རྒྱུ་མ་ཡིན་ནོ་ཞེས་བཤད་པ་
ཡིན་ནོ། །འབྲེལ་པ་ནི་རྣམ་པ་གཉིས་ཏེ། ། ལྡན་པ་དང་། འདུ་བ་སྟེ།
དཔེར་ན་དུ་བ་མེ་ལ། རྭ་བ་ལང་ལའོ།	།དེ་ལ་རེ་ཞིག །ལྡན་མིན་མ་རྟོགས་
ལ་གྲུབ་ཕྱིར། །ལྡན་པ་མངོན་པར་མི་ཤེས་པ་ལ་ཡང་མེད་ན་མི་འབྱུང་བ་ཙམ་་་
དྲན་པ་ལས་མེ་རྟོགས་པ་ཡིན་ནོ། །འབྲེལ་པ་མ་གཟུང་བར་ནི་རྗེས་སུ་དཔག་་
པར་བྱ་བ་གསལ་བའི་རྒྱུ་མཚན་དུ་འགྱུར་བར་འོས་པ་མ་ཡིན་ཏེ། ཤེས་པ་རྒྱུ་་
ཡིན་པ་ཉིད་ཀྱིས་དེ་ཤེས་པར་བྱེད་པ་ཡིན་པའི་ཕྱིར་རོ། །ལྡན་པ་རྗེས་སུ་དཔག་
པའི་རྒྱུ་ཉིད་ཡིན་ན། ཡང་མེ་ཡང་དུ་བ་ཡང་ཤེས་པའི་རྒྱུར་འགྱུར་ཏེ། གཉིས་
སྟེ་ན། ། ལྡན་པ་ནི་གཉིས་ལ་བརྟེན་པའི་ཕྱིར་གཉི་ག་ལ་ནི་བསལ་བར་བྱེད་པ་་་
ཉིད་འཐོབ་པོ། །ལྕགས་གོང་དང་སོལ་བ་ལ་སོགས་པའི་གནས་སྐབས་ན་དུ་བ་་་
མེད་པའི་མེ་ཡོད་པའང་མཐོང་བ་ཡིན་ནོ། །བཀག་པས་གཅིག་ལ་རྟགས་མ་ཡིན་
ནོ༑ །མེད་པ་དང་ཐེ་ཙོམ་ཟ་བ་ཞེས་བྱ་བའི་ཡུལ་ལ་དགག་པ་འདི་ཡོད་པ་དེས་
ན་མེ་རྒྱུ་མ་ཡིན་པ་ཉིད་དུ་འགྱུར་ཏེ། དེ་གདོན་མི་ཟ་བར་དུ་བ་ལ་ལྡན་པ་ནི་
མ་ཡིན་ལ་དུ་བ་ནི་མེ་ལ་ངེས་པ་ཡིན་ནོ་ཞེ་ན། དེ་ཡང་མ་ཡིན་ཏེ་གང་གི་ཕྱིར།
ཐ་དད་མེད་པའི་ཕྱིར། ལྡན་པ་ནི་ཐ་དད་པ་མེད་པ་ཡིན་ཏེ་གཅིག་ལ་ཇི་ལྟ་བ་་
སs
97-299


[𰹿160b]
བསྟན་འགྱུར།
ཚད་མ། ༼ཅེ༽
༡༨༩
བཞིན་དུ་གཉིས་པ་ལ་འགྱུར་བའི་ཕྱིར་གཅིག་ལ་རྒྱུ་མ་ཡིན་པ་མི་རིགས་སོ། །
གང་ལས་འདི་ལ་འཁྲུལ་པ་དང་མ་འཁྲུལ་པ་ཉིད་དུ་དཔྱད་པར་བྱ་བ་ལ་འབྲེལ་པ་
ནི་ལྷན་ཅིག་མ་ཡིན་པར་གཟུང་ནས་རྗེས་སུ་དཔོག་པའི་རྒྱུ་མ་ཡིན་ནོ། །གང་ལ་
མེད་ན་མི་འབྱུང་བའི་འབྲེལ་པ་ཡོད་པ་དེའི་དེ་གཉིས་ལས་གདོན་མི་ཟ་བར་གཅིག་
ནི་རྒྱུར་འགྱུར་བར་རིགས་པ་ཡིན་ནོ། །མེའམ་དུ་བ་ཆ་འགའ་ཡིས་ལྡན་པ་མེད་་
པ་མ་ཡིན་པ། དེས་ན་དུ་བའི་ཆ་འགའ་ལས། །གསལ་བར་བྱེད་པར་ཐལ་་་
བར་འགྱུར། །ལྡན་པའི་འབྲེལ་པ་ཡོད་ན་མེའི་འབར་བ་དང་རྣོ་བ་ལ་སོགས་པའི་
ཁྱད་པར་རྣམས་ཀྱང་དུ་བས་རབ་ཏུ་གསལ་བར་འགྱུར་ཏེ། བདག་ཉིད་ཐམས་་
ཅད་ཀྱིས་ལྡན་པའི་ཕྱིར་རོ། །དེ་ལྟར་ན་གང་ཡང་དུ་བའི་རྫས་ཉིད་ལ་་
སོགས་པ་ཙམ་འཛིན་པར་བྱེད་པ་དེ་ཡང་དེ་ཉིད་ཀྱི་བདག་ཉིད་ཀྱིས་མ་༸རྟོགས་་་
པར་འགྱུར་ཏེ། རྫས་ཉིད་ལ་སོགས་པའི་རང་བཞིན་གྱིས་མི་ལྡན་པ་ནི་མ་ཡིན་ནོ།།
ཇི་ལྟར་ཡང་ལྡན་པ་ལ་“ཉེས་པ་ཡོད་པ། འདུ་སོགས་རྣམ་པ་དེ་བཞིན་ནོ། །
དེ་ལ་ཡང་བ་ལང་དང་རྭའམ་ཁྲ་བོ་ཉིད་ལ་སོགས་པའི་ཁྱད་པར་རམ་རྫས་ཉིད་ལ་
སོགས་པའི་སྤྱི་ལ་འདུ་བ་མེད་པ་མ་ཡིན་ནོ། །དེ་བཞིན་དུ་དོན་གཅིག་ལ་འདུ་བ་
ལའང་བརྗོད་པར་བྱའོ། །འགལ་བ་རྣམས་ལའང་སྲིད་པའི་ཕྱིར་རོ། །གང་ལ་
གྱུར་པ་དང་མ་གྱུར་པ་རྣམས་ལ་རྟགས་ཅན་དང་གྱུར་པ་ལ་ཡང་ཕན་ཚུན་བརྗོད་་་
པར་བྱའོ། །དེ་བཞིན་དུ་དེ་ལས་ཁྱད་པར་དང་སྤྱི་ལས་ཀྱང་རྟགས་དང་རྟགས་
ཅན་གྱི་རང་བཞིན་དུ་འགྱུར་ཏེ། ། ཡན་ལག་འགས་ཀྱང་འགལ་བ་མ་ཡིན་པ་མེད་
པའི་ཕྱིར་རོ། །རྟགས་ཀྱང་གཞན་གྱི་སྤྱི་དང་ནི། །རྟགས་ཅན་གྱི་ན་ཁྱད་པར་
དག །གསལ་བྱེད་གསལ་བྱ་མ་ཡིན་ལ། །གཞན་ལ་ཐམས་ཅད་ཐལ་བར་་
འགྱུར། །ཞེས་བཤད་དེ་བསྡུ་བའི་ཚིགས་སུ་བཅད་པའོ། །ལྡན་པ་རྗེས་སུ་
97-300

ལ༠


[𰺀161a]
ཚད་མ་ཀུན་ལས་བཏུས་པའི་འགྲེལ་པ།
༣ ༠ ༡
དཔོག་པར་བྱེད་པའི་རྒྱུ་ཡིན་ན་རྗེས་སུ་དཔག་པར་བྱ་བ་ལ་ལྡན་པ་ཙམ་རྟོགས་་
པར་ཐལ་བར་འགྱུར་ཏེ། ། གཞན་དུ་འགྲེལ་པའི་རྟགས་ཅན་ལ་ཤེས་པ་ནུས་པ་་
མེད་པའི་ཕྱིར་རོ། །དེ་བཞིན་དུ་དུ་བ་ལ་སོགས་པ་རྣམས་ལ་ཡང་བརྗོད་པར་བྱའོ། །
འདིར་དུ་བས་མེ་ཡོད་པ་བསྒྲུབ་པ་ནི་མ་ཡིན་ཏེ་དེ་ནི་རྟོགས་པའི་ཕྱིར་རོ། །
ཕྱོགས་གང་དུ་དུ་བ་ཉེ་བའི་ཕྱོགས་དེ་མེ་དང་ལྡན་ནོ་ཞེས་བསྒྲུབ་པ་ཡིན་ནོ། །
གཞན་དུ་ན་འདིར་ཞེས་པ་སྨོས་པ་དོན་མེད་པར་འགྱུར་རོ། །དུ་བས་མེ་དང་མེ་
ལ་དྲོ་བ་ཞེས་བརྗོད་པ་ན་དམ་བཅའ་བའི་དོན་གྱི་ཕྱོགས་གཅིག་གཏན་ཚིགས་སུ་་
འགྱུར་རོ། །དེའི་ཕྱིར་རྟགས་དང་རྟགས་ཅན་དག་གིས་ངེས་པ་ནི་ལྡན་པ་མ་ཡིན་
གྱི་འོན་ཀྱང་མེད་ན་མི་འབྱུང་བ་ཉིད་ཀྱིས་ཡིན་ནོ། །ཡུལ་དང་དུས་ལས་བལྟོས་་
ནས་ཡིན། །མེད་ན་མི་འབྱུང་བ་དེ་ཉིད་ཡུལ་ཇི་སྲིད་དུ་དུ་བ་མེད་”དང་མེད་ན་
མི་འབྱུང་བར་སྔར་དམིགས་པ#𱎆འི་ཡུལ་ལ་བལྟོས་ནས་འགྱུར་རོ། །གཙུབས་ཤིང་་
གཙུབས་པ་ལ་སོགས་པའི་གནས་སྐབས་ན་དུ་བས་ཇི་སྲིད་དུ་བས་མེ་དང་མེད་ན་་་
མི་འབྱུང་བ་སྔར་དམིགས་པའི་དུས་ལ་བལྟོས་པ་ཡིན་ནོ། ། །དེའི་ཕྱིར་མེ་དང་དུ་་
བའི་ལྡན་པ་ནི་རྗེས་སུ་དཔག་པའི་རྒྱུ་མ་ཡིན་ནོ། །བ་ལང་དང་རྭ་དག་གི་འདུ་བ་
ཡང་རྗེས་སུ་དཔག་པའི་རྒྱུ་མ་ཡིན་ཏེ། མངོན་སུམ་མ་ཡིན་པའི་ཕྱིར་རོ། །རྒྱུ་
མ་ཡིན་ཏེ་མ་རྟོགས་ཕྱིར། །འབྲེལ་པ་མ་དམིགས་པ་ནི་མངོན་པར་གསལ་བར་་་་
བྱེད་པར་འདོད་པ#𱎇་མ་ཡིན་ནོ། །འདུ་བ་མི་ཤེས་པ་ལ་ཡང་མེད་ན་མི་འབྱུང་བ་་
ཉིད་ལས་རྟོགས་པ་མཐོང་བའི་ཕྱིར་དེ་ཉིད་རྒྱུ་ཡིན་ནོ། །དོན་གཅིག་ལ་འདུ་བ་་
ཡང་རྣམ་པ་གཉིས་ཏེ། འབྲས་བུ་འབྲས་བུ་གཞན་དང་ཡིན་ལ། ། རྒྱུ་རྒྱུ་གཞན་
དང་ཡིན་ཏེ། དཔེར་ན་རེག་བྱ་ལ་གཟུགས་དང་ལག་པ་ལ་རྐང་པ་ལྟ་བུའོ། །
དེ་ལ་ཡང་འབྲེལ་པ་ཡོད་ཀྱང་རྒྱུ་མ་ཡིན་ཏེ་མ་རྟོགས་ཕྱིར། དོན་གཅིག་ལ་འདུ་་
97-301


[𰺁161b]
༣ ༠ ༢
བསྟན་འགྱུར།
ཚད་མ།
༼ཅི་
༡༨༩
བ་ནི་འགའ་ཞིག་གི་མངོན་སུམ་མ་ཡིན་ནོ། །དོན་གཅིག་ལ་འདུ་བ་མི་ཤེས#𱎈་པ་་་
ཡང་མེད་ན་མི་འབྱུང་བ་དམིགས་པ་ལས་རྟོགས་པ་མཐོང་བ་ཡིན་ནོ། །ཞེས་བྱ་་
བ་དེ་ཉིད་བརྗོད་པར་བྱའོ། །འདིར་ཡང་གཟུགས་ཀྱི་རེག་བྱ་དང་རེག་བྱས་་་
གཟུགས་མངོན་པར་གསལ་བར་བྱེད་པར་འགྱུར་ཏེ། འབྲེལ་པ་ཁྱད་པར་མེད་་་
པའི་ཕྱིར་དོན་གཅིག་ལ་འདུ་བ་ཁྱད་པར་མེད་པ་ཉིད་དང་། འབྲེལ་པ་རྒྱུ་མ་་
ཡིན་པ་ཉིད་དུ་ཐལ་བར་འགྱུར་བའི་ཕྱིར་འཁྲུལ་པ་ཉིད་དུ་བཤད་པ་ཡིན་ནོ། །
གང་ཡང་དོན་གཅིག་ལ་འདུ་བ་ནི་རྣམ་པ་གཉིས་སོ་ཞེས་སྨྲས་པ་དེ་ལ། ། གཉིས་་
ཉིད་མ་ཡིན་གཞན་སྲིད་ཕྱིར། རྒྱུ་ནི་རྒྱུ་ལས་ཀྱང་དོན་གཅིག་ལ་འདུ་བ་དང༌།
འབྲས་བུ་འབྲས་བུ་ལ་རྟོགས་པ་མཐོང་བ་ཡིན་ཏེ། ཅི་ལྟར་བྱུང་བ་དག་ཅེས་་
བརྗོད་པ་ལྟ་བུའོ། །དེའི་ཕྱིར་དོན་གཅིག་ལ་འདུ་བ་ནི་རྣམ་པ་གཉིས་ཁོ་ནས་་་
ངེས་པར་གཟུང་བ་ནི་མི་རིགས་སོ། །འགལ་བ་ནི་རྣམ་པ་བཞི་སྟེ། མ་གྱུར་པ་
དང་གྱུར་པ་ཞེས་བྱ་བ་ལ་སོགས་པའོ། །འདི་དག་ཐམས་ཅད་ལ་ཡང་། གང་
འགལ་དེ་ནི་རྟགས་མ་ཡིན། ། །རླུང་དང་སྤྲིན་གྱི་ལྡན་པ་ནི་ཆར་གྱི་ལས་དང་
འགལ་དུ་ཆུག །འདིར་ཆར་གྱི་ལས་ནི་རྟགས་མ་ཡིན་གྱི་འོན་ཀྱང་དེ་མེད་པ་ཡིན་
ནོ༑ །ཆར་གྱི་ལས་མེད་པ་དང་རླུང་གི་དང་སྤྲིན་གྱི་ལྡན་པ་དག་ལ་འགལ་བ་་་
མེད་དོ#𱎉། །དེ་བཞིན་དུ་གཞན་ལ་ཡང་བརྗོད་པར་བྱའོ། །མ་གྱུར་པ་ལ་སོགས་
པ་རྟོགས་པ་ནི་རྟགས་ཡིན་ཏེ། བརྗོད་པ་ནི་གྲུབ་པ་སྔོན་དུ་འགྲོ་བ་ཅན་ཡིན་་
པའི་ཕྱིར་རོ། །ཞེས་གང་བཤད་པ་དེ་ལ་རྟགས་ནི། འབྲེལ་པ་མེད་ཕྱིར་རྟགས་
བློ་མིན། །རྟོགས་པ་དང་ལྷན་ཅིག་རྟགས་ལ་རྣམ་པར་འགས་ཀྱང་ཡོད་པ་མ་ཡིན་
ཏེ༑ །ཧ་ཅང་ཐལ་བར་འགྱུར་བའི་ཕྱིར། །འདི་ནི་འདིའི་ཡིན་ནོ་ཞེས་བྱ་བའི་
མདོ་འདི་ནི་འབྲེལ་པའི་དོན་དུ་ཡིན་པའི་ཕྱིར་འདི་ནི་རྟགས་ཉིད་དུ་མི་རིགས་སོ། །
97-302


[𰺂162a]
ཚད་མ་ཀུན་ལས་བཏུས་པའི་འགྲེལ་པ།
༣ ༠ ༢
གང་ལས་ཤེ་ན། རྟགས་ཅན་ཉིད་དུ་བསྟན་པའི་ཕྱིར།	།རྗེས་སུ་དཔག་པར་བྱ་
བའི་ཤེས་པ་རྟགས་ཅན་ཡིན་ན་འབྲས་བུ་མེད་དོ། །རྟགས་མ་མཐོང་བར་ཡང་་་
དྲན་པ་ཙམ་ཡོད་ན་རྟོགས་པར་ཐལ་བར་འགྱུར་ཏེ། དེ་ལས་ཞེས་རྒྱུ་བསྟན་པའི་
ཕྱིར་རོ། །འབྲེལ་པ་དྲན་པ་ལ་བལྟོས་པའི་རྟགས་ཀྱི་ཤེས་པ་ཉིད་རྟགས་ཅན་ཡིན་
གྱི་དེ་རྟགས་ནི་མ་ཡིན་ནོ། །རྒྱུ་ཞེས་སྨོས་པའི་ཕྱིར་རྟགས་ཡིན་ནོ་ཞེ་ན། རྒྱུའི་
རྣམ་གྲངས་ནི་རྟགས་ཀྱི་སྒྲ་ཡིན་པ་དེའི་ཕྱིར་དེ་ལྟར་བརྗོད་པར་བྱ་ན་དེ་ཡང་མ་་་་
ཡིན་ཏེ། གང་གི་ཕྱིར་འདིར། ། ཐམས་ཅད་རྟགས་སུ་བརྗོད་མི་བྱེད། །འདི་
ཐམས་ཅད་རྟགས་ཀྱི་དབང་དུ་བྱས་པ་ནི་མ་ཡིན་གྱི། འོན་ཀྱང་རྗེས་སུ་དཔག་་་
པའི་མཚོན་བྱེད་དུ་གྱུར་པ་ལའོ། །གཞན་དུ་ན་བདག་ལ་སོགས་པ་དང་ཕྲད་པ་
ཡང་འདིར་བརྗོད་པར་འགྱུར་རོ། །རྟགས་ཀྱི་ཤེས་པ་ནི་དངོས་སུ་རྗེས་སུ་དཔག་
པའི་རྒྱུ་མ་ཡིན་ཏེ། འབྲེལ་པ་དྲན་པས་བར་དུ་ཆོད་པའི་ཕྱིར་གཙོ་བོའི་རྒྱུ་མ་་
ཡིན་ནོ། །བརྗོད་པ་ལ་ནི་གྲུབ་པ་སྔོན་དུ་འགྲོ་བ་ཅན་ཡིན་པའི་ཕྱིར་ཞེས་གང་་་
བཤད་པ་དེའི་ཕྱིར། འབྲེལ་པ་དྲན་པར་གྲུབ་པར་འགྱུར་ཏེ། འབྲེལ་པ་ཅན་
རྟོགས་པ་ནི་མི་འགྲུབ་སྟེ་གང་གི་ཕྱིར་མ་གྲུབ་པ་ནི་བརྗོད་པར་མི་བྱའོ་ཞེས་འཆད་
པར་འགྱུར་བ་ལྟ་བུའོ། །གལ་ཏེ་རྗེས་སུ་དཔག་པའི་རྒྱུ་འབྲེལ་པ་དེ་ཙམ་ཉིད་་་
ཡིན་ན་དེ་ལྟ་ན། འབྲས་བུ་ཉིད་སོགས་མདོར་མ་བརྗོད། ཇི་སྐད་དུ་བསྟན་་་
བཅོས་ལས་འབྲས་བུ་ཉིད་ཡིན་པའི་ཕྱིར་རྒྱུ་ལས་རྣམ་པར་འགྱུར་བའི་ཕྱིར་ཞེས་བྱ་
བའི་དང༌། དེ་བཞིན་དུ་ཡོད་པ་རྒྱུ་དང་མི་ལྡན་པའི་ཕྱིར་རྟགས་ཅེས་བྱ་བ་དེ་ལྟ་
བུ་ལ་སོགས་པ་མི་རྟག་པ་དང་རྟག་པའི་རྟགས་བཤད་པ་མ་བརྗོད་པར་འགྱུར་རོ། །
འབྲས་བུ་ཉིད་ལ་སོགས་པ་རྣམས་ལ་འདི་དག་ལས་གང་རུང་བ་ནི་སྲིད་པ་མ་ཡིན་
ནོ། །ཇི་ལྟར་དེ་མི་སྲིད་དེ་གསལ་བྱེད་ཀྱི་རྒྱུ་དང་འབྲས་བུའི་རང་བཞིན་གང་
97-303


[𰺃162b]
༣ ༠ ༤
བསྟན་འགྱུར།
ཚད་མ།
༼ཅེ༽
༡༨༩
ཡིན་པ་དེ་འདི་ལ་ཡོད་པ་ཡིན་ནོ་ཞེ་ན། ། གལ་ཏེ་གསལ་བར་བྱེད་པ་ཙམ་རྒྱུར་་་་
འདོད་པ་དེ་ལྟ་ན། ལྷག་མ་གསལ་བྱེད་མིན་པར་འགྱུར། །ལྡན་པ་ལ་སོགས་་
པ་རྒྱུ་ལྷག་མ་གང་ཡིན་པ་དེ་གསལ་བྱ་གསལ་བྱེད་མ་ཡིན་པར་འགྱུར་ཏེ་བྱེད་པ་་་
ལས་ཐ་དད་ཕྱིར་རོ། །གཞན་ཡང་། གཞན་ལས་རྟོགས་ཕྱིར་དེ་དོན་མེད། །
འབྲེལ་པ་གཞན་གྱིས་ཀྱང་དོན་འདི་རྟོགས་པ་ན་འདི་ནི་འདིའི་གསལ་བར་བྱེད་པ་
ཡིན་ནོ་ཞེས་ཡིད་ཀྱིས་རྟོགས་པར་བྱེད་པ་དེའི་ཕྱིར་རྗེས་སུ་དཔག་པའི་རྒྱུ་ཡིན་ནོ། །
ཞེས་བྱ་བ་འདི་ནི་དོན་མེད་པ་ཡིན་ནོ། །དེ་ལྟར་རེ་ཞིག་བྱེ་བྲག་པའི་རྗེས་སུ་་
དཔག་པ་ཉེས་པ་དང་བཅས་པ་བཤད་པ་ཡིན་ནོ། །གྲངས་ཅན་པ་རྣམས་ནི་་་
འབྲེལ་པ་གཅིག་ལས་མངོན་སུམ་ལས་ལྷག་པ་གྲུབ་པ་ནི་རྗེས་སུ་དཔག་པའོ་ཞེས་་་
ཟེར་རོ། །དེ་ལྟར་འབྲེལ་པ་ནི་རྣམ་པ་བདུན་ཏེ། དེ་དག་ལ་ཇི་ལྟར་འབྲེལ་པ་
གཅིག་ལས་ལྷག་པ་ནི་མངོན་སུམ་མ་ཡིན་པའི་འབྲེལ་པ་ཅན་གྲུབ་པའི་རྒྱུ་གང་ཡིན་
པ་དེ་རྗེས་སུ་དཔག་པའོ། །རྟགས་ཁ་ཅིག་ནི་མ་ངེས་པ་དང་དོན་ཇི་ལྟ་བ་བཞིན་
མ་ཡིན་པར་ཡང་འགྱུར་བས། ། ཁྱད་པར་དུ་བྱ་བའི་དོན་དུ་སྤྱི་མངོན་སུམ་དུ་ཡིན་
པ་དང་། ངེས་པར་མ་གཟུང་བའི་དོན་ཁྱད་པར་མཐོང་བ་ལས་ཁྱད་པར་ཅན་་་
རྟོགས་པར་བྱེད་དོ་ཞེས་བྱ་བ་ཕྱི་མ་ཐམས་ཅད་བརྩམས་པ་ཡིན་ནོ། །དེ་ལྟར་་་
འདོད་ན། མངོན་སུམ་གཅིག་ལས་ཞེས་བྱ་བ་མི་རིགས་ཏེ། གང་གི་ཕྱིར།
མངོན་སུམ་ནི། རང་འདོད་ལྟ་ཙམ་ཡིན་པའི་ཕྱིར། ་བ་ལང་ལ་སོགས་པ་་་
སྤྱིའམ་ཁྱད་པར་ནི་རྣ་བ་ལ་སོགས་པ་འཇུག་པའི་ཡུལ་མ་ཡིན་ནོ། །ཅི་སྟེ་དེས་ན་
རྣ་བ་ལ་སོགས་པ་འཇུག་པ་ཐམས་ཅད་ནི་མངོན་སུམ་མ་ཡིན་ཏེ། ཅི་ལྟ་བ་་
བཞིན་གྱི་དོན་ཅན་མ་ཡིན་པའི་ཕྱིར་རོ་ཞེས་འདོད་ན། ཇི་ལྟར་གཞན་དུ་བསྟན་
པར་བྱ་བ་མ་ཡིན་ཞིང་འཁྲུལ་པ་མེད་པ་ཞེས་བྱ་བ་ལ་སོགས་པ་ལྟར་ཁྱད་པར་དེ་་་
97-304


[𰺄163a]
༢༽ ཚད་མ་ཀུན་ལས་བཏུས་པའི་འགྲེལ་པ། །
༣ ༠ ༥
ཉིད་བརྗོད་པར་བྱའོ། །འོན་ཏེ་འདིར་མངོན་སུམ་གྱི་འབྲས་བུ་ལ་མངོན་སུམ་
དུ་བརྗོད་དོ། །མངོན་སུམ་གཅིག་ལས་ཞེས་བྱ་བ་འདིར་མངོན་སུམ་གྱི་འབྲས་བུ་
ཡིད་ཀྱི་འཇུག་པ་ལ་མངོན་སུམ་དུ་བརྗོད་པར་འགྱུར་ཏེ། དེས་ན་ཡུལ་དེ་ཡང་་་
མངོན་སུམ་ཡིན་པ་དེའི་ཕྱིར་ཉེས་པ་མེད་དོ་ཞེ་ན། འདི་ཡང་མི་རིགས་ཏེ་མངོན་
སུམ་ནི་དོན་ལ་ལྟ་བ་ཙམ་ཡིན་པའི་ཕྱིར་རོ། །གལ་ཏེ་སྤྱི་དང་ཁྱད་པར་མངོན་་་་
སུམ་གྱི་ཡུལ་དུ་འགྱུར་བ་དེ་ལྟ་ཡིན་ན་ཡིད་ཀྱི་འཇུག་པ་ཡང་དེའི་ཡུལ་ཅན་ཉིད་ཀྱི་
མངོན་སུམ་དུ་བརྗོད་ན་ཡུལ་གཞན་ལ་ཚད་མ་གཞན་ལ་འབྲས་བུ་ནི་མ་ཡིན་ནོ། །
ཞེས་བྱ་བ་དང༌། ཡུལ་གཞན་ལ་མངོན་སུམ་དུ་བརྗོད་པ་ནི་མི་རིགས་སོ་ཞེས་་
སྔར་བཤད་ཟིན་ཏོ། །རྣམ་པ་གང་གིས་འབྲེལ་པ་གཅིག་ལས་མངོན་©ཡིན་པ་་་
འདི་བརྗོད་པར་བྱའོ། །གལ་ཏེ་བདག་གི་བ་ཉིད་ལ་སོགས་པ་དེ་ལས་བདག་པོ་
དང་འབྲེལ་པའི་ཕྱིར་བདག་གི་བ་བདག་པོ་ལ་རག་ལས་པ་ཉིད་ཀྱི་ཕྱིར། དུས་་་
ཕྱིས་དྲན་པ་དོན་མེད་དོ། ། །ཡང་ན་རྣམ་པ་གཞན་དུ་དེ་བརྗོད་པ་མ་ཡིན་ནོ། །
གལ་ཏེ་རྟགས་འཛིན་པ་ལ་མཚུངས་སོ་ཞེ་ན། མ་ཡིན་ཏེ། དེ་ལ་མ་འབྲེལ་པ་
ཉིད་དུ་གཟུང་བའི་ཕྱིར་རོ། །རྟགས་དུ་བ་ལ་སོགས་པ་རྗེས་སུ་དཔག་པར་བྱ་བ་
ལ་གནས་པ་ཉིད་དུ་འཛིན་པར་བྱེད་དོ། །ཕྱིས་ནི་དེ་ལ་མེ་ལ་སོགས་པ་དང་མེད་
ན་མི་འབྱུང་བ་ཉིད་དུ་དྲན་པར་བྱེད་དོ། །བདག་གི་དང་བདག་པོ་ལ་སོགས་་་་
པའི་འབྲེལ་པའི་ཕྱིར་ལྷག་མ་གྲུབ་པ་ནི་རྗེས་སུ་དཔག་པ་ཡིན་ནོ་ཞེས་གང་སྨྲས་་
པ་དེ་ནི་རིགས་པ་མ་ཡིན་ཏེ། གང་གི་ཕྱིར་མི་ཤེས་པས་ཀྱང་དེ་རྟོགས་ཕྱིར།།
བདག་པོ་ལ་སོགས་པའི་དོན་མི་ཤེས་པ་རྣམས་ཀྱིས་མེད་ན་མི་འབྱུང་བ་ཉིད་ཙམ་་
དམིགས་པ་ལས་ངེས་པ་ཡིན་ནོ། །འབྲེལ་པ་མ་གཟུང་བར་ནི་རྗེས་སུ་དཔག་པའི་
རྒྱུ་མ་ཡིན་ཏེ། ཤེས་པ་རྒྱུ་ཡིན་པ་ཉིད་ཀྱིས་དེ་ཤེས་བྱེད་ཡིན་པའི་ཕྱིར་རོ། །
97-305


[𰺅163b]
༣ ༠ ༦
བསྟན་འགྱུར།
ཚད་མ། ༼ཅིའི
༡༨༩
གདོན་མི་ཟ་བར་ཐམས་ཅད་དུ་བདག་གི་དང་བདག་པོ་ལ་སོགས་པ་རྣམས་ཀྱིས་མི་
འཁྲུལ་པ་མ་ཡིན་པ་དེའི་ཕྱིར་འབྲེལ་པ་ལས་རྗེས་སུ་དཔོག་པར་མ་ཡིན་ནོ། །
འབྲེལ་པ་དམིགས་པ་ཅན་གྱི་ཡང་མི་འཁྲུལ་བ་ལ་བལྟོས་ནས་རྗེས་སུ་དཔོག་པ་ཡིན་
ནོ་ཞེས་བྱ་བ་ནི་མི་རིགས་ཏེ་དེ་ཁོ་ན་མངོན་པར་གསལ་བར་བྱེད་པ་ཉིད་དུ་འགྱུར་
བའི་ཕྱིར་རོ། །འདི་ལ་ཡང་མེ་ལས་དུ་བ་རྗེས་སུ་དཔོག་པར་ཐལ་བར་འགྱུར་ཏེ།
འབྲེལ་པ་ལ་ཁྱད་པར་མེད་པའི་ཕྱིར། མེ་དང་དུ་བ་དག་ལ་རྒྱུ་མཚན་དང་རྒྱུ་་་
མཚན་ཅན་གྱི་འབྲེལ་པ་ནི་ཁྱད་པར་མེད་དོ། །གང་ལ་མེད་ན་མི་འབྱུང་ཉིད་
འབྲེལ་པ་འདོད་པ་དེ་ནི་ཉེས་པ་འདི་ཡོད་པ་མ་ཡིན་ཏེ། ཁྱད་མེད་ཕྱིར་ཏེ་་
གཉིས་གནས་མིན། །དུ་བ་ཉིད་ནི་མེ་ཉིད་ལ་མེད་ན་མི་འབྱུང་བ་ཉིད་ཀྱི། མེ་
ནི་དུ་བ་ལ་མ་ཡིན་པའི་ཕྱིར་ཉེས་པ་མེད་དོ། །དེའི་ཕྱིར་རེ་ཞིག་འབྲེལ་པ་འདི་ནི་
ཡོད་ཀྱང་རྒྱུ་མ་ཡིན་ནོ། །གསད་བྱ་གསོད་བྱེད་ཀྱི་རང་བཞིན་ལ་ནི་འབྲེལ་པ་་་་
མེད་དོ། །ཅིའི་ཕྱིར་ཞེ་ན། དེ་དག་རྟགས་དང་རྟགས་ཅན་མིན། །བསད་་་་
པར་བྱ་བ་དང་གསོད་པར་བྱེད་པའི་སྦྲུལ་དང་ནེ་ལེ་གང་ཡིན་པ་དེ་དག་ནི་རྟགས་
དང་རྟགས་ཅན་གྱི་དངོས་པོ་མ་ཡིན་གྱི། འོན་ཀྱང་སྦྲུལ་རྒྱལ་བ་དང་ནེ་ལེ་ཕམ་་་
པ་དག་ལ་ཡིན་ན། དེ་དག་འགལ་བ་ནི་མ་ཡིན་ནོ། །དེ་བཞིན་དུ་གཞན་་
ལའང་རིག་པར་བྱའོ། །གང་ཡང་རྗེས་སུ་དཔག་པའི་རྒྱུ་འབྲེལ་པ་ནི་འདི་ཙམ་ཁོ་
ན་ཡིན་ནོ་ཞེས་ངེས་པར་གཟུང་བ་དེ་ལ་ཐ་དད་པ་ལ་རྗེས་སུ་འགྲོ་བ་ལ་སོགས་པ་
རྣམས་ཀྱི་གཙོ་བོ་ལ་སོགས་པའི་ཡོད་པ་ཉིད་ལ་སོགས་པ་རྟོགས་པ་དེའི་ཚེ་འབྲེལ་་
པ་གང་ཞིག་འབྲེལ་པ་ཡིན། རྒྱུ་མཚན་དང་རྒྱུ་མཚན་ཅན་གྱི་རང་བཞིན་ཡིན་ནོ་
ཞེ་ན། བསམ་པར་བྱ་སྟེ། ཅི་བསྐྱེད་བྱ་སྐྱེད་བྱེད་ཀྱིས་སམ། ཅི་སྟེ་གསལ་བྱ་
གསལ་བྱེད་ཉིད་ཀྱིས་ཡིན། གལ་ཏེ་སྔ་མས་ཡིན་ནོ་ཞེ་ན། དེས་ན་རྗེས་སུ་་་
97-306


[𰺆164a]
ཚད་མ་ཀུན་ལས་བཏུས་པའི་འགྲེལ་པ། །
འགྲོ་བ་ནི། །ཁྱད་པར་ལས་ཐ་དད་བརྗོད་མིན། །གཙོ་བོའི་རྒྱུ་མཚན་དང་རྒྱུ་
མཚན་ཅན་ཐ་དད་པ་ཡིན་ནོ་ཞེས་ཐ་དད་ཁྱད་པར་རྣམས་ལས་རྗེས་སུ་འགྲོ་བ་་་
བཀར་ནས་གཏན་ཚིགས་ཉིད་དུ་བརྗོད་པར་མི་བྱའོ། །ཉེས་པ་འདི་ནི་མེད་དེ།
རྗེས་སུ་འགྲོ་བ་ནི་གཞན་མ་ཡིན་པའི་ཕྱིར་རོ། །ཁྱད་པར་རྣམས་ལས་རྗེས་སུ་་
འགྲོ་བ་ནི་གཞན་མ་ཡིན་པའི་ཕྱིར་རྒྱུ་མཚན་ཅན་ལས་མི་འདའ་བ་ཡིན་ནོ་ཞེ་ན།
གལ་ཏེ་གཞན་མིན་ལྔ་པོ་མིན། །གལ་ཏེ་རྗེས་སུ་འགྲོ་བ་རྣམས་ཁྱད་པར་རྣམས་་
ལས་ཐ་དད་པར་བརྗོད་པར་མི་འདོད་ན། དེ་རྣམས་ལས་ཐ་མི་དད་པའི་ཕྱིར་་་
ལྡན་པ་རྣམ་པ་ལྔར་མི་འགྱུར་རོ། །གང་ཞིག་གཙོ་བོའི་ཆ་འགའ་ཞིག །སྐྱེད་་
བྱེད་མིན་པའམ་ིཁྱད་པར་རྣམས། །བསྐྱེད་བྱ་མིན་པ་ཡོད་མ་ཡིན།	།དེ་ཕྱིར་
ཐམས་ཅད་རྟོགས་པར་འགྱུར། །གཙོ་བོ་ལ་རྒྱུ་མཚན་དང་རྒྱུ་མཚན་ཅན་གྱི་རང་
བཞིན་གྱིས་འབྲེལ་པ་ཡིན་ན་ཆ་ཤས་མེད་པ་ཉིད་ལ་སོགས་པའི་ཆོས་ཀྱི་ཁྱད་པར་
རྣམས་ཀྱང་ཡོད་པ་ཉིད་ལ་སོགས་པས་ཀྱང་། རྟོགས་པར་འགྱུར་རོ། །གཙོ་བོ་
སོགས་ཀྱི་གཅིག་ཉིད་སོགས། །ཁྱད་པར་རྣམས་ནི་རྗེས་འགྲོ་ལས། ་ །གང་ཕྱིར་
ཡོངས་སུ་འཛིན་བྱེད་པ། །དེ་ཕྱིར་འདི་ནི་གོ་བྱེད་མིན། །གང་གི་ཕྱིར་ཁྱད་་་་
པར་རྣམས་ཀྱི་རྗེས་སུ་འགྲོ་བ་དང་ཚད་ལ་སོགས་པ་རྣམས་ཀྱིས་གཙོ་བོ་དང་སྐྱེས་་
བུར་གཏོགས་པ་སིལ་བུའི་དོན་བཅུ་པོ་ཉིད་སྒྲུབ་པར་བྱེད་པ་དེའི་ཕྱིར་བསྐྱེད་པར་
བྱ་བ་དང་སྐྱེད་པར་བྱེད་པའི་རང་བཞིན་ནི་གཙོ་བོའི་ཡོད་པ་ཉིད་ལ་སོགས་པ་་
རྟོགས་པའི་རྒྱུ་མ་ཡིན་གྱི། འོན་ཀྱང་རྗེས་སུ་འགྲོ་བ་ལ་སོགས་པ་རྣམས་གཙོ་
བོ་ལ་སོགས་པའི་ཡོད་པ་ཉིད་ལ་སོགས་པ་དང་རྗེས་སུ་མཐུན་པ་གང་ཡིན་པ་དེ་་
བཙལ་བར་བྱའོ། །དེ་བཞིན་བདག་པོ་བདག་སོགས་ལ། །ཆ་ཤས་ཉིད་ཀྱི་རབ་
བསྒྲུབ་ཕྱིར། །འབྲེལ་མེད་ཉིད་དུ་བརྗོད་པ་དང་། །འབྲེལ་པ་གཞན་ཡང་
97-307


[𰺇164b]
༣༠༨
བསྟན་འགྱུར།
ཚད་མ། ༼ཅི་༡༨༩
མཚོན་པར་བྱེད། །གང་གིས་བདག་གི་དང་བདག་པོ་ཉིད་ལ་སོགས་པ་ཞེས་བྱ་བ་
ལ་སོགས་པར་འགྱུར་བས་འབྲེལ་པ་གཞན་རྣམས་ལ་ཡང་རྟགས་དང་རྟགས་ཅན་་
ལ་ཆ་ཤས་མེད་དོ། །དེའི་ཕྱིར་རྣམ་པ་ཐམས་ཅད་དུ་ཕན་ཚུན་གཟུང་བར་བྱ་བ་
དང་འཛིན་པ་པོ་ཉིད་དུ་འགྱུར་གྱི། བདག་གི་ལ་སོགས་པ་ཆ་ཤས་འགའ་ཞིག་་་
གིས་གསལ་བར་བྱེད་པ་ནི་མཐོང་ངོ༌། །དེའི་ཕྱིར་འབྲེལ་པ་གཞན་ཉིད་ཤུགས་་་
ཀྱིས་བརྗོད་པར་འགྱུར་རོ། །གཞན་ཡང་། བདག་དང་བདག་པོ་སོགས་ཙམ་
གྱིས། །རྟགས་ཅན་ལ་ནི་འཛིན་འགྱུར་བའམ། ། །འབྲེལ་ལས་གཞན་དུ་ཤས་་
ཡིན་ན། །རྣམ་པ་ཐམས་ཅད་འཛིན་པར་འགྱུར། །བདག་གི་བའི་ཆ་ཤས་ཀྱིས་
ཀྱང་གསལ་བར་བྱེད་པ་ཡིན་ན་རྟགས་ཅན་བདག་པོ་ཙམ་རྟོགས་པར་འགྱུར་རོ། །
འབྲེལ་པའི་སྒོ་ཡང་ནས་གཞན་དུ་རྟགས་ནི་རང་གི་དོན་གསལ་བར་བྱེད་པར་་
མི་ནུས་ཏེ། དེ་ལས་འདས་པ་ཉིད་ཀྱིས་རྟགས་ཅན་གྱི་བདག་ཉིད་ཐམས་ཅད་་
འཛིན་པར་ཐལ་བར་འགྱུར་རོ། ། །ཞར་ལ་འོངས་པས་ཆོག་གོ། །གཙོ་བོ་དང་་
རྗེས་སུ་འགྲོ་བ་ལ་སོགས་པ་རྣམས་ཀྱི་བསྐྱེད་པར་བྱ་བ་དང་སྐྱེད་པར་བྱེད་པ་དང་།
རྒྱུ་མཚན་དང་རྒྱུ་མཚན་ཅན་འདི་དག་རེ་ཞིག་མི་གནས་པ་ཡིན་ནོ། །གལ་ཏེ།
གལ་ཏེ་གསལ་བྱ་གསལ་བྱེད་རང་བཞིན་གྱི། །ཡིན་ན་གཅིག་མིན་དེ་བདུན་་་
འགྱུར། །གསལ་བྱ་གསལ་བྱེད་ཀྱི་རང་བཞིན་གྱིས་རྣམ་པ་བདུན་པོ་འདིས་་་
རྣམས་སུ་ཕྱེ་བ་ཡིན་ནོ། །དེའི་ཕྱིར་གཅིག་ཁོ་ན་གསལ་བྱེད་དུ་འགྱུར་ལ་གཞན་་
ནི་གསལ་བྱེད་མ་ཡིན་པར་འགྱུར་ཏེ། རྒྱུ་མཚན་དང་རྒྱུ་མཚན་ཅན་གྱི་རང་་་
བཞིན་ལས་ཐ་དད་པའི་ཕྱིར་རོ། །འབྲེལ་པ་གཞན་གྱིས་ཀྱང་དམིགས་ནས་འདི་
ནི་འདིའི་གསལ་བར་བྱེད་པ་ཞེས་བྱ་བར་འགྱུར་བ་དེའི་ཕྱིར་རྗེས་སུ་དཔག་པར་་་
འདིའི་རྒྱུ་ཉིད་ཡིན་ནོ་ཞེས་བྱ་བ་ནི་དོན་མེད་དོ་ཞེས་སྔར་བཤད་དོ། །རྒྱུ་མཚན་
97-308


[𰺈165a]
ཚད་མ་ཀུན་ལས་བཏུས་པའི་འགྲེལ་པ།
དང་རྒྱུ་མཚན་ཅན་གྱི་རང་བཞིན་ཡིན་ནོ་ཞེས་ཀྱང་བརྗོད་པར་མི་བྱའོ། །གང་གི་
ཕྱིར་མངོན་གསལ་བར་བྱེད་པ་ཉིད་འདིར། རྒྱུ་མཚན་ཉིད། རྒྱུ་མཚན་ཉིད་
ནི་གསལ་བར་བྱེད་པ་ཉིད་ཡིན་གྱི། རྒྱུ་མཚན་ཅན་ནི་མ་ཡིན་ཏེ། གསལ་བྱ་
ཡིན་པའི་ཕྱིར་རོ། །གང་ཡང་རྗེས་སུ་འགྲོ་བ་ལ་སོགས་པ་གཙོ་བོ་ལ་སོགས་པ་་་
རྣམས་ལ་ལྷན་ཅིག་རྒྱུ་བའི་རང་བཞིན་གྱིས་འབྲེལ་པ་ཡིན་ནོ་ཞེས་ཟེར་བ་དེ་ལ་་་
ཡང་དེ་བདུན་འགྱུར་ཞེས་བྱ་བ་དེ་ཉིད་ལན་ཡིན་ནོ། །མེད་ན་མི་འབྱུང་བ་ཉིད་
ནི་ལྷན་ཅིག་རྒྱུ་བའི་རང་བཞིན་ཡིན་ནོ། །དེ་གལ་ཏེ་གཅིག་ཡིན་ན་བདག་གི་་་་
དང་བདག་པོ་ལ་སོགས་པ་ལྷན་ཅིག་རྒྱུ་བ་མ་ཡིན་པ་དེ་ལས་རྗེས་སུ་དཔག་པ་མ་་་
ཡིན་པར་འགྱུར་རོ། །ལྷག་མ་དང་ལྡན་པའི་རྗེས་སུ་དཔག་པ་ལ་ནི་ལྷན་ཅིག་རྒྱུ་
བའི་རང་བཞིན་སྲིད་པ་མ་ཡིན་ན། དེ་ལས་དབང་པོ་ལས་འདས་པའི་དོན་་་་
རྟོགས་པ་གང་ལས་ཡིན། དེའི་ཕྱིར་འབྲེལ་པ་དེ་ཙམ་ཁོ་ན་རྗེས་སུ་དཔག་པའི་རྒྱུ་
མ་ཡིན་ནོ། །གང་ཡང་རྗེས་སུ་དཔག་པ་ནི་རྣམ་པ་གཉིས་ཏེ། ཁྱད་པར་་
མཐོང་བ་དང་སྤྱི་མཐོང་བའོ་ཞེས་སྨྲས་པ་དེ་ལ། ཁྱད་པར་མཐོང་བ་ནི་རེ་ཞིག་་
རྗེས་སུ་དཔག་པ་ཉིད་དུ་མི་འདོད་ཀྱི། འོན་ཀྱང་དེ་དྲན་པར་འདོད། །སྔར་་
ཉམས་སུ་མྱོང་བའི་དྲན་པ་སྤངས་ནས་གཞན་ལ་ནི་འདི་ཉིད་འདི་ཡིན་ནོ་ཞེས་བྱ་་
བའི་རྟོགས་པ་འདི་ཡོད་པ་མ་ཡིན་ནོ། །སྤྱི་མཐོང་བ་ནི་རྣམ་པ་གཉིས་སོ་ཞེས་བྱ་
བ་དེ་ལ་ཡང་གང་ཡང་རུང་བའམ་གཉིས་ཀ་ངེས་པར་གཟུང་བར་མི་རིགས་སོ། །
ཅི་ལྟར་བྱས་པས་ཞེ་ན། གལ་ཏེ་རེ་ཞིག་སྤྱི་མཐོང་བ་ཁོ་ནས་རྣམ་པ་གཉིས་ཉིད་
ཡིན་པ་དེ་ལྟར་ན། རྒྱུ་དང་འབྲས་བུ་དག་ལ་ཡང་དང་ཡང་རྗེས་སུ་དཔོག་པ་
མེད་པར་འགྱུར་རོ། །ཅི་སྟེ་སྤྱི་མཐོང་རྣམ་པ་གཉིས་ཁོ་ན་ཞེས་བྱ་བ་ཡིན་ན།
བདག་དང་བདག་པོ་དང༌། ལྷན་ཅིག་རྒྱུ་དང་། གསད་བྱ་གསོད་བྱེད་ཀྱི་་
97-309


[𰺉165b]
༣ ༡༠
བསྟན་འགྱུར།
ཚད་མ། ༼ཅི་༡༨༩
འབྲེལ་པ་རྣམས་ཀྱིས་དེ་དང་པོར་རྗེས་སུ་དཔོག་པ་མེད་པར་འགྱུར་ཏེ། དེ་
རྣམས་ནི་རྒྱུ་དང་འབྲས་བུ་དག་ལ་ཡོད་པ་མ་ཡིན་ལ་ཁྱད་པར་འཛིན་པ་ནི་མེད་དོ།།
འབྲེལ་པ་རྣམ་པ་བདུན་དུ་བཤད། །རྗེས་སུ་དཔོག་པ་རྣམ་གཉིས་ཉིད། །དང་
པོའི་རྗེས་སུ་དཔག་པ་གསུམ། །དེ་དག་གང་དུ་བསྡུ་བར་བྱ། ། །ཅི་སྟེ་ཡང་་་
བདག་པོ་ནི་རྒྱུ་ཡིན་ལ་བདག་གི་བ་ནི་འབྲས་བུ་ཡིན་ཏེ། ཕན་འདོགས་པར་བྱེད་
པ་དང་ཕན་གདགས་པར་བྱ་བ་ཡིན་པའི་ཕྱིར་རོ་ཞེ་ན། དེ་ནི་མ་ཡིན་ཏེ།
ཐམས་ཅད་ལ་ཤེས་པར་བྱ་བ་དང་ཤེས་པར་བྱེད་པ་ཉིད་ཀྱིས་ཕན་པར་བྱེད་པ་
ཡིན་པའི་ཕྱིར་འབྲེལ་པ་གཞན་མེད་པར་ཐལ་བའི་ཕྱིར་རོ། །ངེས་པར་གཟུང་བ་
ཉིད་ལ་ཡང་སྐྱོན་གཉིས་ཡོད་པ་ཡིན་ནོ། །ངེས་པར་གཟུང་བ་མེད་ན། འབྲས་
མེད། གལ་ཏེ་གཞན་ཡང་རྣམ་པ་གཉིས་ཡིན་ལ་འདི་ནི་མང་པོ་ཡང་ཡིན་པའི་
ཕྱིར་སྤྱི་མཐོང་བ་ཉིད་ནི་རྣམ་པ་གཉིས་སོ་ཞེས་བྱ་བའི་ཚིག་འདིའི་འབྲས་བུ་ཅི་ཡིན།
སྔ་མ་དང་ལྡན་པའི་རྗེས་སུ་དཔག་པ་ འཁྲུལ་པའོ་ཞེས་གང་སྨྲས་པ་དེ་མི་རིགས་ཏེ།
འབྲེལ་པ་ཅན་ལ་འཁྲུལ་པའི་ཕྱིར་རོ། །འབྲས་བུ་ལ་ནི་གགས་“བྱེད་པ་སྲིད་ན་་་
འབྲས་བུ་མེད་པར་ཡང་ཡོད་པའི་ཕྱིར་འཁྲུལ་པ་ཉིད་ཡིན་གྱི་རྗེས་སུ་དཔག་པ་ནི་་
མ་ཡིན་ནོ། །ཅི་སྟེ་རྗེས་སུ་དཔག་པའི་རྒྱུ་ཡིན་པའི་ཕྱིར་རྒྱུ་ཉིད་ལ་རྗེས་སུ་དཔག་
པར་ཉེ་བར་བཏགས་ནས་བརྗོད་དོ་ཞེ་ན། དེ་ཡང་མི་རིགས་ཏེ། གང་གི་ཕྱིར་
གང་འཁྲུལ་པ། དེ་ནི་རྟག#𱎊ས་མ་ཡིན། ཅིའི་ཕྱིར་ཞེ་ན། དེས་དོན་དེ་མཚོན་
པ་མ་ཡིན་ཏེ་ཐེ་ཚོམ་གྱི་རྒྱུ་ཡིན་པའི་ཕྱིར་རོ། །དེའི་ཕྱིར་རྗེས་སུ་དཔག་:པ་་
བརྟགས་ པར་རིགས་པ་མ་ཡིན་ནོ། །ཅི་སྟེ་རྟགས་ཀྱི་འཁྲུལ་པ་མངོན་པར་མ་་་
ཤེས་པ་ལ་རེས་འགའ་འབྲས་བུའི་ཤེས་པ་སྐྱེ་བའི་ཕྱིར་འཁྲུལ་པར་བརྗོད་དོ་ཞེ་ན་་
མ་ཡིན་ཏེ་དེའི་ཚེ་དེའི་རྒྱུ་མ་ཡིན་པ་ཉིད་ཀྱི་ཕྱིར་རོ། །གང་གི་ཚེ་དེ་ལ་དོན་ཅི་ལྟ་
97-310


[𰺊166a]
ཚད་མ་ཀུན་ལས་བཏུས་པའི་འགྲེལ་པ།
༣༡༡
བ་བཞིན་མ་ཡིན་པའི་ཤེས་པ་སྐྱེ་བ་ཉིད་“དེའི་ཚེ་རྗེས་སུ་དཔག་པ་མ་ཡིན་ནོ། །
གལ་ཏེ་རྒྱུ་དང་འབྲས་བུའི་ཤེས་པ་མེད་པར་འཁྲུལ་པ་དང་མི་འཁྲུལ་པ་ཉིད་ལ་
བལྟོས་པ་ཡིན་པ་དེའི་ཕྱིར། འབྲེལ་བ་གཞན་ནི་འཐོབ་མ་ཡིན། །དེ་ལྟར་ཡིན་
ན་གང་གི་ཚེ་ཁོ་ན་མི་འཁྲུལ་པ་ལ་བལྟོས་པ་དེའི་ཚེ་ཁོ་ན་མེད་ན་མི་འབྱུང་བ་ཉིད་
རྗེས་སུ་དཔག་པའི་རྒྱུ་ཡིན་ནོ་ཞེས་བྱ་བར་འགྱུར་གྱི་རྒྱུ་དང་འབྲས་བུའི་འབྲེལ་པ་
ནི་མ་ཡིན་ནོ། །ལྷག་མ་དང་ལྡན་པ་ལ་ཡང་རྗེས་སུ་དཔག་པ་ཉིད་ལ་རྣམ་པར་་
དཔྱད་པར་ནི་མ་ཡིན་གྱི། འོན་ཀྱང་རྟགས་ལའོ། །ཅི་སྟེ་རྟགས་ཉིད་ལ་རྗེས་
སུ་དཔག་པ་ཉིད་དུ་ཉེ་བར་བཏགས་ནས་བརྗོད་དེ་ཞེ་ན། དེ་ལྟར་ཡང་སྤྱི་ལས་
ཀྱང་མངོན་སུམ་དང་དོན་ངེས་པར་གཟུང་བ་ཞེས་བྱ་བ་དེར་རྗེས་སུ་དཔག་པར་་་
ཐམས་ཅད་ལ་དེའི་རྣམ་པར་དཔྱད་པ་དང་བཅས་པ་ཉིད་དུ་བཤད་པ་ཡིན་ནོ། །
དེའི་ཕྱིར་ལྷག་མ་དང་ལྡན་པ་ཉིད་རྣམ་པར་དཔྱད་པ་དང་བཅས་པ་མ་ཡིན་ནོ། །
ཡོད་ལ་དཔྱད་པ་འདི་ཡིན་ནོ། །རྟགས་ལ་ཡང་ཅི་འགྱུར་རམ་མི་འགྱུར་ཞེས་ཡོད་
པ་འདི་རྣམ་པར་དཔྱད་པར་བྱ་སྟེ། དཔེར་ན་ཆུ་བོས་ཁེངས་པ་ལ་ཡིན་གྱི་འཁྲུལ་
པ་མེད་པ་ཉིད་ལ་ནི་མ་ཡིན་ནོ། །གང་འདིར་ལྷག་མ་དང་ལྡན་པའི་སྤྱི་མཐོང་་་་
བའི་རྗེས་སུ་དཔག་པ་འདི་ཁོ་ན་དབང་པོ་ལས་འདས་པའི་དངོས་པོ་རྟོགས་པའི་
གཏན་ཚིགས་ཡིན་ནོ་ཞེས་གང་ཡང་ངེས་པར་གཟུང་བ་བྱེད་པ་དེ་དག་གི་དེ་ནི་མི་
རིགས་ཏེ། གཞན་ལས་ཀྱང་ཅིག་གྲུབ་པ་ཡིན། གང་གི་ཚེ་རྗེས་སུ་འགྲོ་བ་ལ་་
སོགས་པ་དེ་རྣམས་ཀྱིས་ཡང་དང་ཡང་དུ་གཙོ་བོ་ཡོད་པ་ཉིད་ལ་སོགས་པ་རྟོགས་་
པར་བྱེད་པ་དེའི་ཚེ་ཁྱད་པར་མཐོང་བ་ལས་རྟོགས་པ་མཐོང་བའི་ཕྱིར། ངེས་་
པར་གཟུང་བ་མི་རིགས་སོ། །གཞན་ཡང་། དེ་ལས་སིལ་བུའི་དོན་རྟོགས་བྱེད། །
ལྷག་མ་དང་ལྡན་པའི་རྗེས་སུ་དཔག་པས་གཙོ་བོ་གཅིག་ཁོ་ན་ལ་ཡོད་པ་ཉིད་་་
97-311


[𰺋166b]
༣ ༡༢
བསྟན་འགྱུར།
ཚད་མ།
ཅིའི
༡༨༩
རྟོགས་པར་འགྱུར་ཏེ་དེ་ཡོད་པའི་རང་བཞིན་ཉིད་རྒྱུ་ཡིན་པའི་ཕྱིར་རོ། །དེའི་་་
ཡང་ཁྱད་པར་ཁོ་ན་ལས་རྟོགས་པར་རིགས་ཀྱི། དེའི་རྗེས་སུ་འགྲོ་བ་ལ་སོགས་པ་
རྣམས་ལ་ནི་མ་ཡིན་ཏེ་ཁྱད་པར་རྣམས་ཁོ་ན་འབྲས་བུ་ཡིན་པའི་ཕྱིར་རོ། ། །ཁྱད་
པར་ཉིད་ནི་བརྗོད་མིན་པའམ། ཅི་སྟེ་ཁྱད་པར་རྣམས་ལ་རྗེས་སུ་འགྲོ་བ་ལ་་
སོགས་པ་དང་གཙོ་བོ་ལས་གཅིག་ཉིད་ལ་སོགས་པ་གཞན་མ་ཡིན་ནོ་ཞེ་ན། ། དེ་
ལྟར་བྱས་པས་ལྷག་མ་དང་ལྡན་པའི་གཏན་ཚིགས་ཀྱིས་ཅི་ཞིག་རྟོགས་པར་བརྗོད་
པར་བྱ། དེས་ན་ཁྱད་པར་ཐུན་མོང་བ་ལྔ་དང་སིལ་བུར་དོན་བཅུ་བརྗོད་པར་
མི་བྱའོ། །གཞན་ཡང་སྐྱེས་བུ་ཀུན་ཏུ་མི་རྟོགས་སོ། །སྐྱེས་བུའི་ཡོད་པ་ཉིད་་
དམ་མང་པོ་ཉིད་ཐ་དད་པས་སམ་ཐ་མི་དད་པའི་ལྷག་མ་དང་ལྡན་པའི་རྗེས་སུ་་་
དཔག་པ་ལས་ཐམས་ཅད་དུ་མི་རྟོགས་པ་ཡིན་ཏེ། སྐྱེས་བུ་ནི་རྒྱུ་མ་ཡིན་པ་ཉིད་
ཀྱི་ཕྱིར་རོ། །དེ་ལྟར་གྲངས་ཅན་གྱི་རྗེས་སུ་དཔག་པ་ཡང་རིགས་པ་མ་ཡིན་ནོ། །
སྤྱོད་པ་རྣམས་རྗེས་སུ་དཔག་པ་རྣམས་ནི་མངོན་སུམ་སྔོན་དུ་འགྲོ་བ་ཅན་ཡིན་པའི་
ཕྱིར་དེ་བཞིན་དུ་ཡིན་པས་མདོར་མ་བརྗོད་དོ། །འགྲེལ་པ་བྱེད་པས་ནི་ངག་བྱེད་
པའི་བསམ་པའི་རྗེས་སུ་འབྲངས་ནས་རྣམ་པར་ཕྱེའོ། །ཞེས་ཟེར་རོ། །དེ་ལ་་
མངོན་སུམ་སྔོན་དུ་འགྲོ་བའི་ཕྱིར། །རྗེས་དཔག་མདོར་ནི་མ་བརྗོད་ན། །དྲན་
འདོད་སྔང་དང་འབད་ལ་སོགས། །ཚད་མར་ཐལ་པར་འགྱུར་བ་ཡིན། །གལ་
ཏེ་གང་མངོན་སུམ་སྔོན་དུ་འགྲོ་བ་ཅན་དེ་ཚད་མ་ཉིད་དུ་རྟོགས་པའི་ཕྱིར་ངག་་
བྱེད་པས་རྗེས་སུ་དཔག་པ་ལ་སོགས་པ་མ་བཤད་པ་དེ་ལྟ་ཡིན་ན། མངོན་སུམ་་
སྔོན་དུ་འགྲོ་བ་ཅན་ཡིན་པའི་ཕྱིར་དྲན་པ་ལ་སོགས་པ་ཚད་མ་གཞན་དུ་འགྱུར་རོ། །
འགྲེལ་པ་བྱེད་པས་གཞན་འདོད་པས། །བྱས་པ་གང་ཡིན་བསྡུས་ནས་ནི། །
རྗེས་དཔག་བསྟན་པ་ལ་སོགས་པ། །དེ་དག་མངོན་སུམ་སྔོན་འགྲོ་མིན། །ལྡན་
97-312


[𰺌167a]
ཚད་མ་ཀུན་ལས་བཏུས་པའི་འགྲེལ་པ། །
༣ ༡༣
པའི་འབྲེལ་པ་ལ་སོགས་པའམ་འབྲེལ་པ་ཅན་ནམ་གཉི་ག་མངོན་སུམ་ཡིན་པའི་་
ཕྱིར་མངོན་སུམ་སྔོན་དུ་འགྲོ་བ་ཅན་དུ་བརྗོད་པར་བྱ་ན་དེ་ཡང་མི་རིགས་ཏེ།
ལྡན་པ་མང་པོའི་བློ་ཡིས་ནི། །ཡུལ་མིན་གང་ལས་རིག་པ་འང་།	།དབང་པོའི་
བློ་ནི་ཐུན་མོང་མ་ཡིན་པའི་ཡུལ་ཅན་ཡིན་ནོ་ཞེས་བཤད་པ་ཡིན་ནོ། །འབྲེལ་་
པ་ནི་དུ་མ་ལ་བརྟེན་པ་ཡིན་ན་དེ་ཅི་ལྟར་རྣམ་པར་མི་རྟོག་པའི་བློའི་ཡུལ་དུ་གྱུར།
འབྲེལ་པ་ཅན་ཡང་འབྲེལ་པ་ཉིད་ཀྱིས་གཟུང་བ་ན་རྗེས་སུ་དཔག་པ་ལ་སོགས་པ་་
ལ་ཕན་འདོགས་པར་འགྱུར་ན། དེ་དག་དེ་ལྟར་མངོན་སུམ་ཡང་མ་ཡིན་ནོ། །
འབྲེལ་པ་བྱེད་པས་ནི་སྤྱི་ལས་མཐོང་བ་ལ་སོགས་པའི་ཁྱད་པར་གྱིས་ཕལ་ཆེར་བྱེ་
བྲག་པའི་རྗེས་སུ་དཔག་པ་ཉིད་རྣམ་པར་ཕྱེ་བ་ཡིན་ནོ། །དེ་ལ་ཡང་འདུ་བ་དང་
དོན་གཅིག་ལ་འདུ་བ་དང་འགལ་བ་བཤད་པ་དེ་དག་ལ་མངོན་སུམ་མ་ཡིན་ནོ། །
དེའི་འདོད་པས་ཀྱང་ལྡན་པ་འབྲེལ་པ་ཅན་དང་བཅས་པ་ནི་མངོན་སུམ་དུ་འགྱུར་
རོ། །དེ་ལ་བརྟེན་ནས་བརྗོད་པར་བྱ་སྟེ། རྗེས་དཔག་ལ་ཡང་ལྡན་པ་ནི། །
རྒྱུ་མིན་ལྡན་པ་ནི་མེ་དང་དུ་བ་དག་རྗེས་སུ་དཔོག་པའི་རྒྱུ་མ་ཡིན་ཏེ། གཉི་ག་ལ་
ཁྱད་པར་མེད་པའི་ཕྱིར་རྣམ་པ་ཐམས་ཅད་རྟོགས་པར་ཐལ་བར་འགྱུར་རོ་ཞེས་་་
སྔར་བཤད་ཟིན་ཏོ། །ལྡན་པ་ཅན་ཡང་ནི། རང་གི་ངོ་བོས་རྟོགས་པས་མིན།།
འབྲེལ་པ་ཅན་རྣམས་ཀྱི་རང་གི་ངོ་བོ་རྟོགས་པས་ནི་རྗེས་སུ་དཔག་པ་ལ་ཕ་འགའ་
ཞིག་བྱེད་པ་མ་ཡིན་ནོ། །གཞན་དུ་མངོན་སུམ་ལས་མ་ཡིན། །ཅི་ལྟར་དེ་དག་
རྟོགས་པས་རྗེས་སུ་དཔག་པ་ལ་ཕན་འདོགས་པས་དེ་ལྟར་མངོན་སུམ་མ་ཡིན་ནོ་་་
ཞེས་བཤད་ཟིན་ཏོ། །རྗེས་སུ་དཔག་པ་དང་སྒྲ་དང་དཔེ་རྣམས་ཀྱང་འདིར་་
བཀག་པས་བརྗོད་པར་མི་བྱ་སྟེ། གང་གི་ཕྱིར། གང་དག་གི་ནི་རྗེས་དཔག་་་
སོགས། །བཀག་པ་བཞིན་དུ་དེ་བཀག་གོ། །འདིར་”རང་གི་འདོད་པ་རྗེས་་
97-313


[𰺍167b]
༣༡༤
བསྟན་འགྱུར། ཚད་མ། ༼ཅི་༡༨༩
སུ་དཔག་པ་ལ་སོགས་པ་ཅུང་ཟད་བརྗོད་པ་ནི་མ་ཡིན་ཏེ། འབྲེལ་པ་གཞན་མ་
བསྟན་པའི་ཕྱིར་རོ།	།བྱེ་བྲག་པ་ལ་སོགས་པའི་འདོད་པ་རྣམས་ལས་འགའ་ཞིག་
ཅུང་ཟད་བཏུས་ནས་བརྗོད་པ་ཡིན་ཏེ་དེས་ན་དེ་བཀག་པ་བཞིན་དུ་འདིར་ཡང་་་
བཀག་པར་རིག་པར་བྱའོ། །དོན་གྱི་གོ་བ་དང་དངོས་པོ་མེད་པ་དགག་པ་བཤད་
པར་བྱ་སྟེ། དོན་གྱིས་གོ་བ་གཉིས་མཐའ་གཅིག །དོན་གྱི་གོ་བ་ནི་རྣམ་པ་་་
གཉིས་ཏེ། མཐའ་གཅིག་པ་དང༌། མཐའ་གཅིག་པ་མ་ཡིན་པའོ། །དེ་ལ་
གང་མཐའ་གཅིག་པ། དེ་ནི་རྗེས་དཔག་གང་མཐའ་གཅིག་པའི་དོན་གྱིས་གོ་་
བར་ནི་དཔེར་ན་འཚེད་པ་ལ་ཕུ་“བ་ལ་སོགས་པ་རྟེན་གྱི་དོན་འཛིན་དེ་ཡང་འཚེད་
པའི་རྟགས་ཉིད་ལས་རྟོགས་པའི་ཕྱིར་རྗེས་སུ་དཔག་པ་ལས་ཐ་དད་པ་མ་ཡིན་ནོ། །
ཅིག་ཤོས་བརྫུན། མཐའ་གཅིག་པ་མ་ཡིན་པའི་རྗེས་སུ་དཔག་པ་ནི་ཐེ་ཙོམ་གྱི་རྒྱུ་
ཡིན་པའི་ཕྱིར་ཚད་མ་ཉིད་མ་ཡིན་ཏེ། དཔེར་ན་རྩོལ་བ་ལས་བྱུང་བའི་མི་རྟག་་
གོ་ཞེས་བརྗོད་པ་ན། རྟག་པ་ལ་རྩོལ་བ་ལས་བྱུང་བ་མ་ཡིན་པ་ཉིད་ནི་“མཐའ་
གཅིག་པ་མ་ཡིན་ནོ། །ནག་པ་ཁྱིམ་ན་མེད་པས་ཕྱི་རོལ་ན་ཡོད་པ་མཚོན་པར་་་་
བྱེད་པ་ནི་དངོས་པོ་མེད་པའི་ཚད་མའོ་ཞེས་གང་སྨྲས་པ་དེ་ནི། ནག་པ་ཁྱིམ་ན་
མེད་པ་ཡིས། །ཕྱི་རོལ་ཡོད་པ་“རྟོགས་མི་བྱེད། །ཁྱིམ་ནི་ཐོས་ནས་ཤུགས་ཀྱིས་
འདིར། །དེ་ནི་ཕྱི་རོལ་རྟོགས་པར་བྱེད། །ནག་པ་ཁྱིམ་ན་མེད་དོ་ཞེས་བྱ་བ་
འདིར་ཁྱིམ་གྱི་སྒྲ་སྦྱར་བ་འདིར་ཉིད་ལས་ཤུགས་ཀྱིས་ནག་པ་ཕྱི་རོལ་ན་ཡོད་པ་གོ་
བར་བྱེད་པ་ཡིན་གྱིས་མེད་པ་ལས་ནི་མ་ཡིན་ནོ། | །གལ་ཏེ་ཁྱིམ་དང་ཕྱི་རོལ་ན་་
མེད་ན་ཡོད་དོ་ཞེས་བརྗོད་པར་བྱ་བ་མ་ཡིན་པ་ཉིད་དུ་འགྱུར་རོ། །དེའི་ཕྱིར་་་
དོན་གྱི་གོ་བར་བྱེད་པ་ཉིད་ཡིན་གྱི། དངོས་པོ་མེད་པ་ཚད་མ་གཞན་ནི་མ་ཡིན་
ནོ༑ །མི་མཐུན་ཕྱོགས་ནི་མེད་པའི་ཕྱིར། །རང་ཕྱོགས་གྲུབ་པར་བརྗོད་བྱེད་
97-314


[𰺎168a]
ཚད་མ་ཀུན་ལས་བཏུས་པའི་འགྲེལ་པ། །
༣ ༡༥
པའང་། །གང་ལ་གཞན་གྱིས་ཕྱོགས་བཀག་པས་རང་གི་ཕྱོགས་གྲུབ་པར་མངོན་
པར་འདོད་པས་དེ་ཡང་གྲངས་ཅན་གྱི་ཐུན་མོང་མ་ཡིན་པ་བཀག་པ་ཉིད་ཀྱིས་་་
བཀག་པར་རིག་པར་བྱའོ།། །།ལེའུ་གཉིས་པའོ།། །། ་ ་
བ་གཞན་གྱི་དོན་གྱི་རྗེས་དཔག་ནི། །རང་གི་མཐོང་དོན་གསལ་བྱེད་ཡིན། །
ཇི་ལྟར་རང་ལ་ཚུལ་གསུམ་པའི་རྟགས་ལས་རྟགས་ཅན་གྱི་ཤེས་པ་སྐྱེས་པ་དེ་ལྟར་་
གཞན་ལ་ཚུལ་གསུམ་པའི་རྟགས་ལས་རྟགས་ཅན་གྱི་ཤེས་ཀྱི་བསྐྱེད་པར་འདོད་ནས་
ཚུལ་གསུམ་པའི་རྟགས་བརྗོད་པ་ནི་གཞན་གྱི་དོན་གྱི་རྗེས་སུ་དཔག་པ་སྟེ། རྒྱུ་་་
ལས་འབྲས་བུ་བརྟགས་པའི་ཕྱིར་རོ། །འདིར་ཡང་ཚུལ་གང་ཡང་རུང་བ་བརྗོད་
ན་ནི་མ་ཚང་བ་ཞེས་བྱ་བ་བརྗོད་པ་ཡིན་ནོ། །འོན་ཏེ་རྟོག་གེའི་བསྟན་བཅོས་་་
རྣམས་སུ་གཞན་གྱི་དོན་གྱི་རྗེས་སུ་དཔག་པ་ལ་རྗེས་སུ་དཔག་པར་བྱ་བ་སྟོན་པ་
དམ་བཅའ་བ་བཀོད་པ་གང་ཡིན་པ་དེ་ཅི་ལྟར་ཞེ་ན། དེ་ཉིད་ལ་དྲི་བར་བྱའོ། །
ཁོ་བོ་ཅག་གི་ནི། དེ་ལ་དཔག་བྱ་བསྟན་པ་ནི། །གང་ཕྱིར་རྟགས་ཀྱི་ཡུལ་དོན་
ཡིན། །ཡན་ལག་རྣམས་ལ་རྗེས་སུ་དཔག་པར་བྱ་བ་བསྟན་པ་གང་ཡིན་པ་དེ་ནི་
ཁོ་བོ་ཅག་གི་སྒྲུབ་བྱེད་ཉིད་དུ་བསྟན་པ་ནི་མ་ཡིན་ཏེ་དེ་ཉིད་ལས་ཐེ་ཙོམ་སྐྱེ་བའི་་
ཕྱིར་རོ། །འོན་ཏེ་གཏན་ཚིགས་ཀྱི་ཡུལ་གྱི་དོན་ཡིན་པའི་ཕྱིར་དེ་ནི་དེ་མ་སྒྲུབ་་་
པར་བྱེད་དོ། །དེ་ཡང་རང་གི་ངོ་བོ་ཁོ་ན་བསྟན། བདག་འདོད། རང་གི་་
ངོ་བོ་ཞེས་བྱ་བ་ནི་བསྒྲུབ་བྱ་ཡི་ངོ་བོས་ཡིན་གྱིས་སྒྲུབ་བྱེད་མ་གྲུབ་པའི་ངོ་བོས་ནི་
མ་ཡིན་ནོ། །དེ་ལྟ་ན་ཡང་གཏན་ཚིགས་མ་གྲུབ་པ་དང་དཔེ་ལྟར་སྣང་བ་བརྗོད་
པ་ཡོངས་སུ་སྤངས་པ་ཡིན་ནོ། །དེ་དག་ནི་བསྒྲུབ་པར་བྱ་བའི་ངོ་བོ་ཉིད་དུ་་་
བསྟན་པ་མ་ཡིན་ནོ། །བདག་ཉིད་འདོད་པ་ཞེས་བྱ་བ་ནི་འདིས་ནི་བསྟན་བཅོས་
97-315


[𰺏168b]
༣ ༡༦
བསྟན་འགྱུར། ཚད་མ། ༼ཅེ༽ ༡༨༩
ལ་མི་བལྟོས་པའི་ཁས་བླངས་པ་བསྟན་པ་ཡིན་ནོ། །དེ་ཡང་རང་གི་ཆོས་ཅན་ལ་
མངོན་སུམ་དོན་དང་རྗེས་སུ་དཔག་དང༌། ཡིད་ཆེས་གྲགས་པས་མ་བསལ་བའོ། །
ཆོས་ཅན་གང་ལ་ཆོས་ཀྱི་ཁྱད་པར་བསྒྲུབ་པར་འདོད་པ་སྟེ། གལ་ཏེ་དེ་བསྒྲུབ་་་
བྱའི་ཆོས་དང་འགལ་བའི་མངོན་སུམ་དང༌། རྗེས་སུ་དཔག་པ་དང་ལུང་དང་།
གྲགས་པའི་ཆོས་གཞན་གྱིས་བསལ་བའོ། །དེ་ལྟར་ན་བསྒྲུབ་བྱ་བསྟན་པ་ཁ་ན་མ་
ཐོ་བ་མེད་པ་ཡིན་ལ། གཞན་དུ་ནི་དཔེར་ན་སྒྲ་མཉན་བྱ་མ་ཡིན་པ་དང༌། བུམ་
པ་རྟག་པ་དང༌། གཞལ་བྱའི་དོན་སྒྲུབ་པར་བྱེད་པའི་ཚད་མ་མེད་དོ་ཞེས་བྱ་བ་
དམ་བཅས་པ་ཙམ་གྱིས་དེར་སྣང་བ་ཡིན་ནོ། །གང་ལ་ཐུན་མོང་མ་ཡིན་པའི་་་
ཕྱིར་རྗེས་སུ་དཔག་པ་མེད་པ་ལ་ཡང་སྒྲ་གྲགས་པའི་འགལ་བ་སེལ་བར་བྱེད་པ་སྟེ།
དཔེར་ན་རི་བོང་ཅན་ནི་ཟླ་བ་མ་ཡིན་ཏེ་ཡོད་པའི་ཕྱིར་རོ། །ཞེས་བྱ་བ་ལྟ་བུའོ། །
འདི་ཡང་ཆོས#𱎋་ཀྱི་རང་གི་ངོ་བོ་དང་འགལ་བས་སེལ་བའི་སྒོ་ཙམ་ཞིག་བསྟན་པ་
ཡིན་ལ། ཕྱོགས་འདིས་ནི་ཆོས་དང་ཆོས་ཅན་གྱི་ཁྱད་པར་དང་རང་གི་ངོ་བོ་སེལ་
བར་བྱེད་པ་རིག་པར་བྱ་སྟེ། དཔེར་ན་ཡན་ལག་རྣམས་ལས་ཡན་ལག་ཅན་
གཞན་མ་ཡིན་ཏེ་སྲང་ལ་དམའ་བའི་ཁྱད་པར་མི་འཛིན་པའི་ཕྱིར་རོ། །ཡན་ལག་
ཅན་ལས་ཡན་ལག་གཞན་མ་ཡིན་ཏེ། མངོན་སུམ་མ་ཡིན་པ་ཉིད་དུ་ཐལ་བའི་
ཕྱིར་རོ། །རྫས་ནི་མེད་དེ་ཡོན་ཏན་དང་རྫས་རྣམས་ནི་རྫས་དང་རྫས་མ་ཡིན་པ་
ཉིད་དུ་ཐལ་བའི་ཕྱིར་རོ་ཞེས་བྱ་བ་དང་། ། དེ་བཞིན་དུ་ངག་ཐམས་ཅད་བརྫུན་་
པའི་དོན་ཅན་ཡིན་ནོ་ཞེས་བྱ་བ་འདི་ནི་ངག་དང་ངག་གི་བདག་ཉིད་བརྫུན་པའི་་
དོན་ཅན་ཉིད་དུ་ངག་ཡོད་པ་གང་ཡིན་པ་དེ་ནི་བརྫུན་པ་ཉིད་ཡིན་ན། གལ་ཏེ་
ངག་དང་བརྫུན་པ་དག་ཐམས#𱎌་ཅད་དུ་སེལ་བར་བྱེད་དེ་ལྟ་ན། གཉི་གའི་རང་གི་
ངོ་བོ་སེལ་བར་བྱེད་པ་ཡིན་ནོ། །ཅི་སྟེ་ངག་གི་བདག་ཉིད་ཀྱི་བརྫུན་པ་ཉིད་ཀྱི་
97-316


[𰺐169a]
ཚད་མ་ཀུན་ལས་བཏུས་པའི་འགྲེལ་པ། ས་
༣ ༡༧
སེལ་བ་དེ་ལྟ་ན་གཉི་གའི་ཁྱད་པར་སེལ་བ་ཡིན་ནོ། །རིགས་པ་ཅན་རྣམས་ནི།
བསྒྲུབ་བྱ་བསྟན་པ་ཞེས་བྱ་འདིར། །གྲུབ་པ་མེད་ལ་དོན་བྱས་ཉིད། །བསྒྲུབ་་
བྱ་སྨོས་པ་ནི་འདིར་གྲུབ་པ་ལྡོག་པ་ལ་དོན་བྱས་པའི་ཕྱིར་བསྒྲུབ་བྱའི་ཁྱད་པར་
ལས་གནས་པ་ནི་མ་ཡིན་ནོ། །དེ་ལྟ་ན་ཡང་དཔེ་དང་རྟགས། །མ་གྲུབ་བརྗོད་
པ་ཐལ་བར་འགྱུར། །དཔེར་ན་སྒྲ་ནི་མི་རྟག་སྟེ། ། །རེག་བྱ་མ་ཡིན་པའི་ཕྱིར་བློ་
བཞིན་ནོ། །།དེ་བཞིན་དུ་མིག་གི་གཟུང་བར་བྱ་བ་ཡིན་པའི་ཕྱིར་མི་རྟག་ཞེས་བྱ་
བ་འདི་ཡང་བསྒྲུབ་བྱར་བསྟན་པའི་ཕྱིར་དམ་བཅའ་བ་ཐོབ་པོ། །འདི་ཡང་ཅི་་་
ཆོས་བསྒྲུབ་བྱ་ཡིན་ནམ་ཅི་སྟེ་ཆོས་ཅན་ཡིན་ནམ་གཉི་ག་ཡིན་ཞེས་བརྗོད་པར་བྱའོ། །
ཅིར་འགྱུར་ཞེ་ན། ཆོས་བསྒྲུབ་བྱ་ན་ཆོས་མཐུན་མེད། །གལ་ཏེ་ཆོས་མི་རྟག་
པ་ཉིད་བསྒྲུབ་བྱ་ཡིན་ན་བསྒྲུབ་བྱ་དང་ཆོས་མཐུན་པའི་ཕྱིར་ཞེས་བྱ་བ་མི་རིགས་ཏེ།
མི་རྟག་པ་ཉིད་ཀྱིས་ཆོས་མཐུན་པའི་ཕྱིར་དེའི་ཆོས་རྟོགས་པའི་དཔེ་ནི་མེད་དོ། །
ཆོས་ཅན་ཡིན་ན་རྟགས་དོན་མེད། །ཆོས་ཅན་བསྒྲུབ་བྱ་ཡིན་ན། སྒྲ་གྲུབ་པའི་
ཕྱིར་བསྒྲུབ་བྱ་སྒྲུབ་པར་བྱེད་པ་གཏན་ཚིགས་ཡིན་ནོ་ཞེས་བྱ་བ་མི་རིགས་སོ། །
ཅི་སྟེ་གཉི་ག་ཡིན་ན་གཉི་གའི་སྐྱོན་ཡིན་ནོ། །འདིར་ཡང་བསྒྲུབ་བྱར་བསྟན་པ་་
ཁོ་ན་དམ་བཅའ་བ་ཡིན་ནོ་ཞེས་སྔར་ངེས་པར་གཟུང་བར་འགྱུར་རམ། བསྒྲུབ་
བྱར་བསྟན་པ་དམ་བཅའ་བ་ཁོ་ན་ཞེས་ཕྱིས་ངེས་པར་བཟུང་བར་འགྱུར། ཅིར་
འགྱུར་ཞེ་ན། སྔར་ངེས་བཟུང་ན་དོན་མེད་ལ། ཅིག་ཤོས་ལྟར་ནི་མི་འདོད་དོ། །
གལ་ཏེ་བསྒྲུབ་བྱར་བསྟན་པ་ཁོ་ནར་ཞེས་ངེས་པར་བཟུང་ན་ནི་སྒྲུབ་བྱེད་བསྟན་པ་
ནི་གཏན་ཚིགས་ལ་སོགས་པ་རྣམས་ཀྱིས་འཕངས་པའི་ཕྱིར་སྔར་ངེས་པར་གཟུང་
བ་ནི་དོན་མེད་པ་ཡིན་ནོ། །ཅི་སྟེ་བསྒྲུབ་པར་བྱ་བར་བསྟན་པ་དམ་བཅའ་བ་ཁོ་
ན་ཡིན་ན་གཏན་ཚིགས་དང་དཔེའི་དོན་བསྟན་པ་ཡང་དམ་བཅའ་བར་འགྱུར་
97-317


[𰺑169b]
༣ ༡༨
བསྟན་འགྱུར།
ཚད་མ། ༼ཅི་
༡༨༩
བའི་ཕྱིར་དམ་བཅའ་བར་མི་རིགས་སོ། །དེ་བཞིན་བསྒྲུབ་བྱར་བརྗོད་པ་ལའང་།།
ཇི་ལྟར་རིགས་པ་ཅན་རྣམས་ལ་སྐྱོན་བརྗོད་པ་དེ་ལྟར་རྩོད་པ་བསྒྲུབ་པར་བཤད་པ་
ལ་ཡང་། བསྒྲུབ་བྱ་གཏན་ཚིགས་དང་དཔེ་ལྟར་སྣང་བ་བཤད་པ་དམ་བཅའ་་་་
བར་འགྱུར་རོ། །འདི་ནི་ཡོད་པ་མ་ཡིན་ཏེ། དེ་ལ་ནི། ཕྱོགས་ནི་ལྷག་ཕྱིར་
མི་སྲིད་དོ། །རྩོད་པ་བསྒྲུབ་པར་ནི་བསྒྲུབ་བྱ་བརྗོད་པ་ཙམ་དམ་བཅའ་བ་མ་་
ཡིན་གྱི་འོན་ཀྱང#𱎍་ཕྱོགས་ཀྱི་ཆོས་བསྒྲུབ་བྱའོ། ། །ཕྱོགས་གང་ཡིན་པ་རྣམ་པར་་
དཔྱད་པར་འདོད་པའི་དོན་ཕྱོགས་ཡིན་ཏེ། དེས་ན་གཏན་ཚིགས་མ་གྲུབ་པ་ལ་
སོགས་པའི་བརྗོད་པའི་བསྒྲུབ་བྱ་ཐམས་ཅད་དམ་བཅའ་བ་མ་ཡིན་པའི་ཕྱིར་སྐྱོན་
མེད་དོ་ཞེ་ན། ཇི་ལྟར་སྐྱོན་མེད་དེ་དེ་ལ་ཡང་རྣམ་པར་དཔྱོད་པར་འདོད་པ་འདི།
མི་འདོད་པ་ནི་ལྡོག་ཕྱིར་ཡིན། །དེ་ནི་མི་འདོད་པ་ལྡོག་པ་ལ་དོན་བྱས་པ་ཡིན་ན་
ཇི་ལྟར་བསྒྲུབ་བྱའི་ཁྱད་པར་གོ་བར་བྱེད། གཏན་ཚིགས་དང་གཏན་ཚིགས་
མ་ཡིན་པར་རྣམ་པར་དཔྱད་པར་འདོད་པར་ཉིད་ནི་མིག་གིས་གཟུང་བྱ་ཉིད་་
བསྒྲུབ་པར་བྱ་བ་ལ་ཡང་བརྗོད་པར་ནུས་པ་ཡིན་ནོ། །བསྒྲུབ་བྱ་ལྟར་སྣང་་
བ་དང་བཅས་པ་བཤད་ཟིན་དོ། ། བདེ་བ་དེ་ལ་མི་ཁ་དག་
རིགས་པ་ཅན་རྣམས་ནི་དམ་བཅའ་བ་དང་གཏན་ཚིགས་འགལ་བ་ནི་
དམ་བཅའ་བ་དང་འགལ་བའོ་ཞེས་བྱ་བ་འདིའི་དམ་བཅའ་བའི་སྐྱོན་ཡིན་ཏེ།
དཔེར་ན་སྒྲ་རྟག་སྟེ་ཐམས་ཅད་མི་རྟག་པའི་ཕྱིར་ཞེས་ཟེར་རོ། །གཏན་ཚིགས་་་
དམ་བཅའ་ལ་གནོད་པ། །དམ་བཅའི་སྐྱོན་ཞེས་བྱ་བ་མེད། །འདིར་ནི་དམ་་
བཅའ་བ་དང་གཏན་ཚིགས་འགལ་བ་དང་། དམ་བཅའ་བའི་སྐྱོན་ཞེས་བྱ་བ་་་
གཉི་ག་ཡང་ཡོད་པ་མ་ཡིན་ནོ། །ཅི་ལྟར་ཞེ་ན། མི་མཐུན་ཕྱོགས་ལས་ལེགས་
བསླབ་པས། །དཔེ་དེ་ཉིད་དུ་བརྗོད་པ་ཡིན། །གང་ལས་དམ་བཅའ་བ་དང་།
97-318


[𰺒170a]
དེ ཚད་མ་ཀུན་ལས་བཏུས་པའི་འགྲེལ་པ། ས་
༣༡༩
འགལ་བ་ཞེས་བརྗོད་པ་འདི་གཏན་ཚིགས་སྦྱོར་བ་ནི་མ་ཡིན་ཏེ། འོན་ཀྱང་ཆོས་
མི་མཐུན་པའི་དཔེ་སྦྱར་བ་ཡིན་ཏེ། དེ་ལ་ཡང་འདི་ལྟར་སྦྱར་བར་བྱ་བ་ཡིན་ཏེ།
སྒྲ་རྟག་སྟེ་ཐམས་ཅད་མི་རྟག་པའི་ཕྱིར་ཏེ་ཐམས་ཅད་མ་ཡིན་པ་ཉིད་དུ་མེད་པའི་
ཕྱིར་རོ་ཞེས་བྱ་བའི་དོན་ཏོ། །དེ་ལྟར་ཆོས་མི་མཐུན་པའི་གཏན་ཚིགས་བསྒྲུབ་བྱ་
མེད་པ་ལ་མེད་པ་ཉེ་བར་བསྟན་པ་ཡིན་ནོ། །འདིར་ནི་གཏན་ཚིགས་ཉེ་སྦྱར་བས། །
བསྒྲུབ་བྱ། སྒྲ་ལ་ཐམས་ཅད་མ་ཡིན་ནོ་ཞེས་བྱ་བ་ནི་ཉེ་བར་སྦྱོར་བས་ཡིན་ནོ། །
འདིར་ཐམས་ཅད་མ་ཡིན་པ་ཉིད་ནི་གཏན་ཚིགས་སུ་བརྗོད་ན་དེ་མ་གྲུབ་པ་ཡིན་ཏེ།
སྒྲ་ནི་ཐམས་ཅད་ཀྱི་ནང་དུ་འདུས་པའི་ཕྱིར་རོ། །ཡང་ན་དམ་བཅའ་བའི་ཕྱོགས་
གཅིག་ཡིན་པའི་ཕྱིར་རོ། །གལ་ཏེ་ཐམས་ཅད་མི་རྟག་པའི་ཕྱིར་ཞེས་བྱ་བ་ལ་སྒྲ་
དང་ལྷན་ཅིག་པའི་ཐམས་ཅད་བརྗོད་པར་བྱེད་པ་དེས་ན། ། ཐམས་ཅད་ཀྱི་ནང་
དུ་འདུས་པའི་ཕྱིར་སྒྲ་ཐམས་ཅད་མ་ཡིན་པ་མེད་དོ། །ཅི་ལྟར་མེད་དེ་གང་གི་ཚེ་
འདི་ཕྱོགས་གཅིག་ཡིན་པའི་ཕྱིར་ཐམས་ཅད་མ་ཡིན་ནོ་ཞེ་ན། དེ་ལྟ་”ཡིན་ན་་་
གཞན་ཡང་ཕྱོགས་གཅིག་ཡིན་པས་ཐམས་ཅད་མ་ཡིན་པའི་ཕྱིར་ཐམས་ཅད་མེད་
པར་འགྱུར་ན་དེ་ཡང་འདོད་པ་མ་ཡིན་ནོ། །འོན་ཏེ་དེ་ལྟ་ན་ཡང་དམ་བཅའ་་་
བའི་སྐྱོན་ཉིད་དུ་འགྱུར་ཏེ་རྟག་པ་ནི་མི་རྟག་པ་ཉིད་ཀྱིས་བསལ་བའི་ཕྱིར་རོ་ཞེ་ན།
གལ་ཏེ་སྒྲ་ལ་གནས་པ་ཉིད་སེལ་བར་བྱེད་ན་གྱུར་པ་ཡིན་ན་ཐམས་ཅད་ལ་གནས་
པ་བརྗོད་པ་ནི་འདི་ཆོས་མི་མཐུན་པའི་དཔེ་སྦྱོར་བ་ཉིད་ཡིན་པར་རིགས་སོ། །
ཅི་སྟེ་སྒྲ་མ་གཏོགས་པ་ནི་ཐམས་ཅད་ཡིན་ལ་སྒྲ་ཉིད་ནི་ཐམས་ཅད་མ་ཡིན་ནོ་ཞེ་
ན། དེ་ཡང་དམ་བཅའ་བའི་ཕྱོགས་གཅིག་ཡིན་པའི་ཕྱིར་མ་གྲུབ་པ་མ་ཡིན་ཏེ།
དཔེར་ན་སྒྲ་མི་རྟག་སྟེ་མི་རྟག་པའི་ཕྱིར་རོ་ཞེས་བྱ་བ་ནི་མ་གྲུབ་པའི་དོན་གྱིས་ན་་
གཏན་ཚིགས་མ་ཡིན་ནོ། །དེ་བཞིན་དུ་སྒྲ་ཉིད་ཡིན་པའི་ཕྱིར་”ཞེས་བྱ་བ་ཡིན་ནོ།།
97-319


[𰺓170b]
༡༨
༣ ༢༠
བསྟན་འགྱུར། ཚད་མ། ༼ཅི་ ༡༨༩
འོན་ཏེ་ཡང་འདུས་པ་རྣམས་ནི་འདུས་པ་གཞན་གྱི་དོན་བྱེད་པ་ཡིན་ཏེ། འདུས་
པ་ཡིན་པའི་ཕྱིར་ཞེས་བྱ་བ་དམ་བཅའ་བའི་དོན་གྱི་ཕྱོགས་གཅིག་གཏན་ཚིགས་་་
ཡིན་པ་མཐོང་ངོ་། །དེ་བཞིན་དུ་འདུས་བྱས་ནི་མི་རྟག་སྟེ། འདུས་བྱས་ཉིད་
ཀྱི་ཕྱིར་ཞེས་བྱ་བ་ལྟ་བུའོ་ཞེ་ན། འདིར་འདུས་པ་དང་འདུས་བྱས་ཐམས་ཅད་དམ་
བཅའ་བའི་དོན་ནི་ཡིན་ཏེ། དཔེ་མེད་པར་ཐལ་བར་འགྱུར་བའི་ཕྱིར་རོ། །
མིག་ལ་སོགས་པ་དང་ཕྱོགས་གཅིག་ཡིན་ནོ། །ཅི་སྟེ་སྒྲ་ཐུན་མོང་མ་ཡིན་པ་ཉིད་
ཆོས་ཅན་དུ་འགྱུར་རོ་ཞེ་ན། ༧དམ་བཅའ་བའི་དོན་ཐུན་མོང་མ་ཡིན་པའི་ཆོས་
མཉན་པར་བྱ་བ་ཉིད་དེ་ཐུན་མོང་མ་ཡིན་པར་རིགས་ཀྱི། སྒྲ་ལ་སྒྲ་གཞན་ཉིད་་
ཡོད་དོ་ཞེས་དེ་ལྟར་བྱ་བ་ནི་མི་ནུས་པའི་ཕྱིར་མ་གྲུབ་པའི་དོན་ཉིད་ཀྱི་གཏན་་་
ཚིགས་ཀྱི་སྐྱོན་དང་། དཔེའི་སྐྱོན་ཡིན་གྱི་དམ་བཅའ་བའི་སྐྱོན་ནི་མ་ཡིན་ནོ། །
རྩོད་པ་བསྒྲུབ་པའི་ཡང་འདི་འགལ་བའི་གཏན་ཚིགས་ཉིད་དུ་འདུས་པ་ཡིན་གྱི་་
དེའི་མཚན་ཉིད་ཁོ་ནས། དེ་ནི་འགལ་ལྡན་མིན། དེར་ནི་འགལ་བ་རྣམ་པ་་་
གཉིས་བསྟན་ཏེ། དམ་བཅའ་བ་དང་འགལ་བ་དང་། གྲུབ་མཐའ་དང་
འགལ་བའོ། །འདི་ལ་ནི་དེ་དག་སྲིད་པ་མ་ཡིན་ལ། དེ་དག་ཉིད་ཀྱང་འགལ་
བ་མ་ཡིན་ནོ་ཞེས་བཤད་པར་བྱའོ། །བསྒྲུབ་བྱ་བཤད་ཟིན་ཏོ། ། དེ་
ད་ནི་གཏན་ཚིགས་བཤད་པར་བྱ་སྟེ། དེ་ལ་ཡང་གང་ཕྱིར་གཏན་ཚིགས་
བསྒྲུབ་བྱའི་ཆོས། །ཕལ་ཆེར་དེར་སྣང་བ་ཡིན་ཏེ། །དེ་ཕྱིར་དེ་རྒྱས་པ་ནི་སྔར། །
བརྟགས་བྱ་རྟག་སོགས་ཤུགས་ཀྱིས་སོ། །ཕྱོགས་ཆོས་མཐུན་ཕྱོགས་ཡོད་མེད་དང༌། །
རྣམ་གཉིས་རེ་རེ་དག་ལ་ཡང་། །རྣམ་གསུམ་མི་མཐུན་ཕྱོགས་ལ་ཡང་། །ཡོད་
མེད་རྣམ་པ་གཉིས་ཕྱིར་རོ། །འདིར་ཡང་གང་གི་ཕྱིར་ཕྱོགས་ཀྱི་ཆོས་དགུར་་་་
97-320


[𰺔171a]
ཚད་མ་ཀུན་ལས་བཏུས་པའི་འགྲེལ་པ། །
༣ ༢ ༡
བསྟན་པ་དེའི་ཕྱིར། དེ་ཉིད་དང་པོར་བརྟག་པར་བྱའོ། །རེ་ཞིག་འདི་ཇི་ལྟར་
ཕྱོགས་ཆོས་ཡིན། ཇི་ལྟར་མ་ཡིན་ཏེ། གང་གི་ཕྱིར་ཆོས་ཅན་ནི་བསྒྲུབ་བྱ་་་་
འདོད་པ་མ་ཡིན་ཏེ་གྲུབ་པའི་ཕྱིར་རོ་ཞེ་ན། ཉེས་པ་འདི་ནི་ཡོད་པ་མ་ཡིན་ཏེ།
གང་གི་ཕྱིར། ། བསྡུས་པའི་དོན་ནི་བསྒྲུབ་བྱའི་ཕྱིར། །ཆོས་སམ་ཡང་ན་ཆོས་་་
ཅན་ལ། ། །གཙོ་བོ་མིན་ཡང་ཕྱོགས་གཅིག་ཕྱིར། །བསྒྲུབ་བྱ་ཉིད་དུ་བརྟགས་པ་
ཡིན། །བསྡུས་པའི་དོན་ནི་རྗེས་སུ་དཔག་པར་བྱ་བ་ཡིན་ནོ་ཞེས་སྔར་དཔྱད་་
པར་དེའི་ཕྱིར་བསྒྲུབ་བྱ་ལ་ནི་གཙོ་བོ་ཡིན་ལ། ཡན་ལག་གི་དོན་ཆོས་སམ་ཆོས་་
ཅན་འབའ་ཞིག་ལ་ནི་བརྟགས་པར་འགྱུར་བའི་ཕྱིར་དེའི་ཆོས་ཞེས་བྱ་བ་ཉེས་པ་་་
མེད་དེ་དཔེར་ན་སྣམ་བུ་ཚིག་གོ་ཞེས་བྱ་བ་ལྟ་བུའོ། །འདི་ལ་ཡང་། ། གཉི་ག་
ལ་གྲུབ་ཆོས་ཀྱིས་ནི། །ཐ་སྙད་བྱ་ཕྱིར་གཉི་ག་དང་། །གཅིག་ལ་དོགས་དང་ཐེ་
ཚོམ་དང་། །གཞི་མ་གྲུབ་ལ་མི་འདོད་དོ། །འདིར་ཤུགས་ཀྱིས་གཉི་ག་ལ་ཟློག་
པ་ནི་གཏན་ཚིགས་ཉིད་དུ་མི་འདོད་དེ་དཔེར་ན་སྒྲ་མི་རྟག་སྟེ་མིག་གིས་གཟུང་་་
བར་བྱ་བ་ི ཡིན་པའི་ཕྱིར་ཞེས་བྱ་བ་ལྟ་བུའོ། །གཅིག་ལ་ཡང་བཟློག་པ་ནི་་་
མངོན་པར་གསལ་བར་སྨྲ་བ་ལ་བྱས་པ་ཉིད་ལྟ་བུའོ། །གཉི་:ག་ལའམ་ཅིགཅིག་ལ་
ཐེ་ཚོམ་ཟ་བ་ནི་དཔེར་ན་མེ་བསྒྲུབ་པར་བྱ་བ་ལ་དུ་བ་ཉིད་ལ་ཐེ་ཚོམ་ཟ་བ་ལྟ་བུའོ།།
ཆོས་ཅན་མ་གྲུབ་པ་ནི་དཔེར་ན་བདག་ཁྱབ་པ་ཡིན་ཏེ། བདེ་བ་ལ་སོགས་པ་
ཐམས་ཅད་ན་ཡོད་པའི་ཕྱིར་རོ་ཞེས་བྱ་བ་ལྟ་བུའོ། །འདི་ཡང་ཕྱོགས་ཀྱི་ཆོས་
ཉིད་དུ། །མི་འདོད་ཕྱིར་ཀུན་སུན་འབྱིན་མིན། ། །དཔེར་ན་གང་ཡང་རུང་བ་་
ལ་མ་གྲུབ་པའམ། ཐེ་ཚོམ་ཟ་བ་ལྟ་བུའོ། ་།གཉི་ག་ལ་ཡང་རབ་གྲུབ་པ། །
སྒྲུབ་པར་བྱེད་པའམ་སུན་འབྱིན་ཡིན། །གང་ཡང་ཕྱོགས་ཀྱི་ཆོས་མ་ཡིན་པར་
གཉི་ག་ལ་རབ་ཏུ་གྲུབ་པ་ནི་དཔེར་ན་མིག་གིས་གཟུང་བྱ་ཉིད་ལྟ་བུ་སྟེ་དེ་ནི་སུན་་
97-321


[𰺕171b]
༣ ༢ ༢
བསྟན་འགྱུར།
ཚད་མ།
ཅིའི
༡༨༩
འབྱིན་པ་ཡིན་ནོ། །སྒྲུབ་པར་བྱེད་པ་ཡང་དཔེར་ན་རྐྱེན་གྱི་”བྱེ་བྲག་གིས་ཐ་སྙད་
པའི་ཕྱིར་རོ་ཞེས་བྱ་བ་ལྟ་བུའོ། །འོ་ན་གཞན་སྒྲུབ་པ་ཡང་མ་ཡིན་སུན་འབྱིན་པ་
ཡང་མ་ཡིན་པ་གང་ཡིན་པ་དེ་ལ་ཅི་ལྟར་རྟོགས་པར་བྱ་ཞེ་ན། གཞན་ཡང་བསྒྲུབ་༦)
བྱ་ལ་ལྟོས་བྱེད། །གལ་ཏེ་ཡང་ཕྱོགས་ཀྱི་ཆོས་ཉིད་དུ་བསྒྲུབ་པར་བྱ་བ་ཡིན་ན། །
དེའི་ཕྱིར་སྒྲུབ་བྱེད་ཡིན་ལ་ཅི་སྟེ་ཕྱོགས་ཀྱི་ཆོས་ཉིད་དུ་མ་ཡིན་ན་ནི་སུན་འབྱིན་པ་
ཡིན་ནོ། །ཕྱོགས་ཀྱི་ཆོས་ཉིད་སྒྲུབ་པར་བྱེད་པ་ཡིན་པའི་ཕྱིར། ཆོས་ཅན་ཆོས་
ཅན་གྱི་བསྒྲུབ་མིན། །ཆོས་མིན་®ཆོས་ཅན་ཡང་དེས་མིན། །ཆོས་ཀྱིས་ཆོས་་་་
བསྒྲུབ་པ་ཡང་ངོ༌། །དེ་ལ་རེ་ཞིག་ཆོས་ཅན་གྱིས་ཆོས་ཅན་བསྒྲུབ་པར་བྱ་བ་ནི་་
དཔེར་ན་དུ་བས་མེ་ལྟ་བུའོ་ཞེས་གང་སྨྲ་བ་དེ་ནི་མི་རིགས་ཏེ། དེ་ལ་མེ་ཡོད་པ་
མ་རྟོགས་པ་ནི་མ་ཡིན་ནོ། །འདི་ལ་ཞེས་བརྗོད་པ་དེ་ལ་གལ་ཏེ་དུ་བ་དང་འབྲེལ་
པ་ཡིན་ན་དམ་བཅའ་བའི་ཕྱོགས་གཅིག་གཏན་ཚིགས་སུ་འགྱུར་རོ། །རྗེས་སུ་་་
དཔག་པར་བྱ་བ་མེ་ལ་དུ་བ་མཐོང་བ་ནི་རིགས་པ་མ་ཡིན་ཏེ། རྗེས་སུ་དཔག་པ་
མེད་པར་ཐལ་བའི་ཕྱིར་རོ། །དེའི་ཕྱིར་འདི་ན་ཞེས་བྱ་བ་ནི་གདོན་མི་ཟ་བར་་་་
ཕྱོགས་ཡིན་པར་ཁས་བླང་བར་བྱའོ། །དེ་ཡང་དག་གི་“ཆོས་ཅན་ཕྱོགས་ཉིད་་
ཡིན་ནོ། །འདིར་ཡོན་ཏན་དང་ཡོན་ཏན་ཅན་ཉིད་ཀྱིས་ཆོས་ཅན་དང་ཆོས་རྣམ་
པར་བཞག་ནི་མ་ཡིན་གྱི། འོན་ཀྱང་བསྒྲུབ་བྱ་སྒྲུབ་བྱེད་ཉིད་ཀྱིས་ཡིན་པའི་ཕྱིར་
ཉེས་པ་མེད་དོ། །དེ་ལྟར་རེ་ཞིག་ཆོས་ཅན་གྱིས་ཆོས་ཅན་བསྒྲུབ་པ་ནི་མ་ཡིན་
ནོ༑ །ཆོས་མིན་ཆོས་ཅན་གྱི་བསྒྲུབ་པ་ཞེས་སྦྱར་རོ། །དེ་ལ་གང་ཞིག་མེས་་
རེག་བྱ་བསྒྲུབ་པར་བྱེད་དོ་ཞེས་ཟེར་བ་དེ་ཡང་མི་རིགས་ཏེ། སྔ་མ་བཞིན་དུ་
འདིར་ཞེས་བརྗོད་པའི་ཕྱིར་རོ། །གལ་ཏེ་རེ་ཞིག་དུ་བ་ཐམས་ཅད་ལ་མེ་མ་་་
མཐོང་བའི་ཕྱིར་ཕྱོགས་ལ་བསྒྲུབ་པ་ལ་ནི་རིགས་མོད་ཀྱི། མེའི་ཁྱད་པར་ལ་དྲོ་བ་
97-322


[𰺖172a]
༣ ༢ ༣
ཚད་མ་ཀུན་ལས་བཏུས་པའི་འགྲེལ་པ། །
བསྒྲུབ་པའི་ཕྱིར་ཕྱོགས་བརྟགས་པ་དོན་མེད་པ་ཅན་ཡིན་ནོ། །དམ་བཅའ་བའི་
དོན་གྱི་ཕྱོགས་གཅིག་གཏན་ཚིགས་ཀྱང་མ་ཡིན་ཏེ། མེའི་ཁྱད་པར་བསྒྲུབ་བྱར་་
ཡིན་པའི་ཕྱིར་སྤྱི་གཏན་ཚིགས་ཡིན་པའི་ཕྱིར་རོ་ཞེ་ན། མེའི་ཁྱད་པར་བསྒྲུབ་བྱ་
ཉིད་ཡིན་ཡང་ཕྱོགས་ཁྱད་པར་ཅན་དུ་མེ་བསྒྲུབ་པར་བྱ་བ་ཉིད་དུ་ཁས་བླང་བར་
བྱ་སྟེ། དེ་ལ་ཕྱོགས་ཀྱི་ཁྱད་པར་ལ་སྡང་བ་དང་མེའི་ཁྱད་པར་ལས་ངོ་དགས་ཅི་
ཞིག་བྱ། ། ཆོས་ཅན་ཡང་དེས་མིན། ཆོས་ཀྱི་ཆོས་ཅན་ཡང་བསྒྲུབ་པ་མ་ཡིན་ཏེ་
དཔེར་ན་གཙོ་བོ་གཅིག་ཡོད་པ་ཡིན་ཏེ། ཁྱད་པར་རྣམས་ལ་རྗེས་སུ་འགྲོ་བ་་་
མཐོང་བའི་ཕྱིར་རོ་ཞེས་བྱ་བ་ལྟ་བུའོ། །དེ་ནི་ཁྱད་པར་རྣམས་ཁོ་ན་རྒྱུ་གཅིག་པ་
ཅན་8ཉིད་དུ་བསྒྲུབ་པར་བྱ་བ་ཡིན་ཏེ། དེར་ཡང་གྱོ་མོ་ལ་སོགས་པའི་རྒྱུ་གཅིག་
པ་ཉིད་དཔེར་བྱེད་པ་ཡིན་ནོ། །དེའི་ཕྱིར་ཆོས་གཞན་ཁོ་ན་བསྒྲུབ་པར་བྱ་བ་་་་
ཡིན་ནོ། །ཅིའི་ཕྱིར་ཞེ་ན། ཆོས་ཀྱི་དེ་ལྟར་བསྒྲུབ་པའི་ཕྱིར། །དེ་ལྟར་ཞེས་
བྱ་བ་ནི་ཆོས་གཞན་དེས་ཁྱད་པར་ཅན་དུའོ།	།གང་གི་ཕྱིར་ཆོས་ཅན་བསྒྲུབ་བྱར་
ཡིན་པ་དེའི་ཕྱིར་གཏན་ཚིགས་ཆོས་ཀྱང་བསྒྲུབ་བྱའི་ཆོས་མེད་ན་མི་འབྱུང་བར་་་་
བསྒྲུབ་པར་བྱའོ། །འདིར་ཡང་གཞན་གྱི་སྦྱོར་བའི་དོགས་པ་བསུ་ནས་བརྗོད་་་
པར་བྱ་སྟེ། དམ་བཅའ་གཏན་ཚིགས་སྒོ་ནས་ནི། །གང་ཞིག་མི་འདོད་ཐལ་་་
འགྱུར་བའི། །དེ་སྒོ་ཉིད་ནས་ཐལ་བའི་ཕྱིར། །དེ་ནི་ལན་ཞེས་ཤེས་པར་བྱ། །
དཔེར་ན་སྒྲ་ནི་རྟག་པ་མ་ཡིན་ཏེ། ལས་ལ་སོགས་པ་རྟག་པར་ཐལ་བའི་ཕྱིར་རམ།
རྟག་ཏུ་དམིགས་པར་ཐལ་བའི་ཕྱིར་ཞེས་བྱ་བ་འདི་ནི་ལན་ཡིན་ཏེ། གཏན་་
ཚིགས་དང་དམ་བཅའ་བའི་སྒོ་ནས་ཁས་བླངས་པ་ཡོད་ན་ཐལ་བ་བསྒྲུབ་པའི་་
ཕྱིར་རོ། །སྔར་ནི་ལུས་ཅན་མ་ཡིན་པའི་ཕྱིར་རྟག་པ་ཉིད་ཁས་བླངས་ནས་ལན་
བརྗོད་པ་ཡིན་ལ། འདིར་ནི་དམ་བཅའ་བ་ཙམ་གྱིས་ཡིན་ནོ། །ཕྱོགས་ཀྱི་ཆོས་
97-323


[𰺗172b]
༣ ༢ ༤
བསྟན་འགྱུར།
ཚད་མ། ༼ཙིཏི
༡༨༩
ཁོ་ན་གཏན་ཚིགས་ཉིད་ཡིན་ན། ། བསྒྲུབ་བྱ་གང་ལས་རྟགས་རྗེས་འགྲོ། །མེད་
པ་མེད་པར་བརྗོད་པར་བྱ། །དེར་ནི་ལྔ་པ་དཔེ་ཡིན་ནོ། །དཔེར་ན་སྒྲ་རྟག་པ་
མ་ཡིན་ཏེ་བྱས་པ་མི་རྟག་པའི་ཕྱིར་རམ། རྟག་པར་”ནི་མ་བྱས་པའི་ཕྱིར་རོ། །
ཞེས་བྱ་བ་ལྟ་བུའོ་འདི་ལ་ཕྱོགས་ཀྱི་ཆོས་ཉིད་ཡོད་པ་མ་ཡིན་གྱི་དཔེའི་མཚན་ཉིད་
ནི་ཡོད་པའི་ཕྱིར་རོ། །གཏན་ཚིགས་ཉེ་བར་སྦྱོར་ལས་འདོད། །འདིར་ཕྱོགས་
ཀྱི་ཆོས་ནི་ཉེ་བར་སྦྱོར་བས་བསྟན་པ་ཡིན་ཏེ། དེ་ལྟར་ཡང་སྒྲ་ནི་བྱས་པ་ཡིན་གྱི་
དེ་ལྟར་མ་བྱས་པ་ནི་མ་ཡིན་ནོ་ཞེས་བྱ་བ་ལྟ་བུའོ། །རྟགས་མེད་པར་ནི་ཐལ་བ་
གང་། །བསལ་ཏེ་འོངས་པས་བརྗོད་ན་ནི། །དེ་ནི་དཔེ་གཉིས་ལས་གྲུབ་ཕྱིར། །
འགའ་ཞིག་བསལ་ཏེ་འོངས་པར་གཏན་ཚིགས་མེད་པར་ཐལ་བར་བརྗོད་པར་བྱེད་
པ་ནི་གསལ་བ་ནི་མེད་པ་སྐྱེ་བ་མ་ཡིན་ཏེ། ། ཐ་དད་པར་ཐལ་བའི་ཕྱིར་རོ། །
མེད་པ་སྔོན་དུ་འགྲོ་བ་ཅན་དེ་ལ་ཐ་དད་པ་དམིགས་པ་དང་། རྗེས་སུ་འགྲོ་བ་མ་
དམིགས་པས་བཟློག་པ་སྒྲོ་བཏགས་པ་ནི་མ་ཡིན་ཏེ། མི་འདོད་པར་ཐལ་བའི་་་
ཕྱིར་རོ། །འོན་ཀྱང་གང་གི་ཕྱིར་རྗེས་སུ་འགྲོ་བ་ནི་གཅིག་སྔོན་དུ་འགྲོ་བ་ཅན་་་
ཉིད་དུ་མཐོང་ལ། དེ་མེད་པ་ལ་མ་མཐོང་བ་དེའི་ཕྱིར་གཅིག་སྔོན་དུ་འགྲོ་བ་་་
ཅན་ཉིད་ཡིན་ལ། དེ་ཁས་མི་ལེན་ན་རྗེས་སུ་འགྲོ་བ་མེད་པར་ཐལ་བར་འགྱུར་་་
ན་དེ་ཡང་མེད་པའི་ཕྱིར་རོ། །དེ་ཉིད་རྗེས་སུ་འགྲོ་བར་བརྗོད་པ་ཡིན་ནོ། །
དེའི་ཕྱིར་ལྡན་ལས་ཐ་དད་མིན། ་ །བསལ་ཏེ་འོངས་པའོ། ་ །ཐ་དད་པར་ཐལ་་་
བ་དང་རྗེས་སུ་འགྲོ་བ་དག་ལས་འདིར་ཁྱད་པར་ཅི་ཞིག་ཡོད། དེ་ལྟར་ན་འགའ་
ཞིག་གཙོ་བོ་ནི་ཡོད་པ་མ་ཡིན་ཏེ། ལོངས་སྤྱོད་པ་པོ་དང་ལོངས་སྤྱོད་པར་བྱ་བ#𱎎་
དག་ཡོན་ཏན་དང་ཡོན་ཏན་ཅན་གྱི་རང་བཞིན་དུ་ཐལ་བའི་ཕྱིར་དང་། རྫས་ནི་
ཡོད་པ་མ་ཡིན་ཏེ་ཡོན་ཏན་དང་རྗེས་རྣམས་རྫས་དང་རྫས་མ་ཡིན་པ་ཉིད་དུ་ཐལ་
97-324


[𰺘173a]
ཚད་མ་ཀུན་ལས་བཏུས་པའི་འགྲེལ་པ།
།
༣ ༢ ༥
བར་འགྱུར་རོ་ཞེས་ཐལ་བར་འགྱུར་བ་གཞན་བརྗོད་པར་བྱེད་པ་དེ་ཅི་ལྟར་བསལ་
ཏེ་འོངས་པ་མ་ཡིན་ཞེ་ན། འདི་ནི་བསལ་ཏེ་འོངས་པ་མ་ཡིན་ཏེ། གང་གི་
ཕྱིར། ཐལ་འགྱུར་ཕྱོགས་ཆོས་ཅན་མིན་ཕྱིར། །སྔོན་དུ་ཁས་བླངས་ཡོད་ན་ནི།།
རྟགས་དང་དམ་བཅའ་གཞན་དག་ལ། །སྐྱོན་བརྗོད་སུན་འབྱིན་ཤེས་པར་བྱ། །
འདིར་ནི་གཙོ་བོ་ཉིད་དང་རྒྱུ་དང་ཡོན་ཏན་རྗེས་སུ་འགྲོ་བ་རབ་ཏུ་བསྒྲུབ་པའི་
དོན་དུ་འབྲས་བུ་གཅིག་པ་ཉིད་གཏན་ཚིགས་སུ་བརྗོད་པ་དེས་ན་དགའ་བ་ལ་་་
སོགས་པའི་འབྲས་བུ་མཐོང་བ་གང་ཡིན་པ་དེ། ། ཡོན་ཏན་རྗེས་སུ་འགྲོ་བར་་་
ཁས་བླངས་པ་དེ་ལྟར་བྱས་པས་ལོངས་སྤྱོད་པ་པོ་ལ་ཐལ་བའི་ཕྱིར་མ་ངེས་པའམ།
ཁས་མི་ལེན་ན་སྤྱོད་པར་བྱ་བ་ཡོན་ཏན་མ་ཡིན་པའི་ཕྱིར་རྩ་བའི་གཏན་ཚིགས་མ་
གྲུབ་པ་ཉིད་ཡིན་ནོ། །རྫས་ལ་ཡང་རྫས་ཉིད་དང་ལྡན་པ་དེའི་རང་བཞིན་དུ་་
ཁས་ལེན་ན། ཡོན་ཏན་རྣམས་ཀྱང་རྫས་ཉིད་དང་ལྡན་པས་འདུ་བ་གཅིག་ཡིན་
པའི་ཕྱིར་དང་། སྤྱི་རྣམས་ཐམས་ཅད་དུ་འགྲོ་བ་ཡིན་པའི་ཕྱིར་དེ་དག་ཀྱང་རྫས་
ཉིད་དུ་ཐལ་བར་འགྱུར་རོ། །རྫས་ཉིད་དང་ལྡན་པས་རྫས་སུ་ཁས་མི་ལེན་ན་ནི།
རྫས་ཉིད་དང་ལྡན་པའི་རྫས་ཡོད་དོ་ཞེས་བྱ་བའི་དམ་བཅའ་བའི་སྐྱོན་ཡིན་ཏེ།
རྫས་ཉིད་ནི་རྫས་མ་ཡིན་པ་ཉིད་ཀྱི་སེལ་བའི་ཕྱིར་རོ། །རྫས་ཅི་སྟེ་ཡང་རྫས་ཉིད་
ཡིན་པའི་ཕྱིར་རྫས་སོ་ཞེས་བརྗོད་ན་ཡོན་ཏན་རྣམས་ལ་ཐལ་བའི་ཕྱིར་འདི་མ་ངེས་
པའི་རྩོད་པར་འགྱུར་རོ་ཞེ་ན། དེ་ལྟར་ནི་བྱ་བར་མི་ནུས#𱎏་ཏེ། རྫས་ཉིད་དང་
ལྡན་པའི་རྫས་གཞན་མ་མཐོང་བའི་ཕྱིར་རོ། །དེའི་ཕྱིར་རྫས་ཉིད་དང་ལྡན་པའི་
རྫས་ཡོད་དོ་ཞེས་བྱ་བ་འདི་ནི་དམ་བཅའ་བ་ཡིན་ནོ། །མཚན་ཉིད་པའི་གཏན་་་
ཚིགས་ཡིན་ན་ནི་གཞན་དུ་ཡོན་ཏན་རྣམས་ལ་ ཐལ་བར་འགྱུར་རོ། །ཞར་ལ་་
འོངས་པས་ཆོག་གོ། ། །ཕྱོགས་ཀྱི་ཆོས་ཉིད་ནི་གཏན་ཚིགས་དང་གཏན་ཚིགས་་
97-325


[𰺙173b]
༣ ༢༦
བསྟན་འགྱུར།
ཚད་མ།
༼ཅི་
༡༨༩
ལྟར་སྣང་བ་ཡིན་ནོ་ཞེས་བྱ་བ་འདི་གྲུབ་པ་ཡིན་ནོ། །དེ་བཞིན་མཐུན་པའི་་
ཕྱོགས་ལ་ཡོད་མེད་ཞེས་བྱ་བ་ལ་སོགས་པ་དེ་ལ། དོན་ཐམས་ཅད་ཕྱོགས་སུ་བྱས་
པས་ཉེ་བའི་ཕྱིར་བསྒྲུབ་པར་བྱ་བའི་ཆོས་ཀྱི་སྤྱིས་མཐུན་པ#𱎐འི་ཕྱོགས་སོ། ། །བསྒྲུབ་
པར་བྱ་བའི་ཕྱོགས་དེ་ཡང་། །ཁྱད་པར་མེད་པའི་དེ་ཉིད་འདི། །ཞེས་བྱས་་
གཞན་ལ་བསྟན་པ་ཡིན།	།མཐུན་པའི་ཕྱོགས་ལ་ཡོད་དོ་ཞེས་པར་རོ།	།མཐུན་
ཕྱོགས་ཞེས་བྱ་ཕྱོགས་སུ་འགྱུར། །གལ་ཏེ་ཁྱད་པར་མེད་པ་ལ། །འདི་ཉིད་་
འདིའི་ཞེས་བརྗོད་ན་ནི་མཐུན་པའི་ཕྱོགས་ཞེས་བྱ་བ་འདི་ཡང་ཕྱོགས་ཉིད་དུ་་་
འགྱུར་རོ་ཞེ་ན། གལ་ཏེ་འདིར་ཁྱད་པར་བརྗོད་པར་མི་བྱེད་ན་ནི་འདི་དེ་ལྟར་་
འགྱུར་ན། འདིར་ནི་ཁྱད་པར་ཡོད་པ་ཡིན་ཏེ། བུམ་པ་ལ་སོགས་པར་རྟོགས་
པའི་མི་རྟག་པ་འདི་ནི་བསྒྲུབ་བྱ་མ་ཡིན་ནོ། །འདིར་ཐ་དད་ཕྱིར་མི་འདོད་དོ། །
དེའི་མཐུན་པའི་ཕྱོགས་ལ་ཡོད་ཅེས་བྱ་བར་རིགས་པ་ཡིན་ནོ། །ཅི་སྟེ་མི་མཐུན་་
པའི་ཕྱོགས་གང་ཡིན་སྲོག་ཆགས་ཀྱི་རིགས་མ་ཡིན་ནོ་ཞེས་བྱ་བ་གཞན་ལ་འཇུག་པ་
དང༌། མི་མཐུན་པའི་ཕྱོགས་ལ། བསོད་ནམས་ཀྱི་མེད་དོ་ཞེས་བྱ་བ་དང༌།
དངོས་པོ་བཀག་པ་ཙམ་ལ་མེད་དོ་ཞེས་བྱ་བ་དེ་ལྟ་བུའི་རྣམ་པ་ཡོད་པ་ཡིན་ནོ། །
དེ་ལ་རེ་ཞིག་དེ་ལས་གཞན་དང་དེ་འགལ་བ། ་ །གཉིས་པོ་ཡང་མི་མཐུན་ཕྱོགས་་
མ་ཡིན། །གཏན་ཚིགས་མེད་དང་འགལ་བ་ལས། །རྣམ་པར་གཅོད་པར་ཐལ་
བར་འགྱུར། །གལ་ཏེ་མཐུན་པའི་ཕྱོགས་ལས་གཞན་པ་གང་ཡིན་པ་དེ་མི་མཐུན་
པའི་ཕྱོགས་ཡིན་ན་དེའི་ཕྱིར་གཏན་ཚིགས་མེད་པ་ཉིད་ཐོབ་སྟེ། ། བྱས་པ་ཉིད་ལ་
སོགས་པའི་མཐུན་པའི་ཕྱོགས་ལ་ཡོད་པ་གང་ཡིན་པ། སྡུག་བསྔལ་ལ་སོགས་་
པའི་མི་རྟག་པ་ལ་སོགས་པ་གཞན་ལ་ཡང་ཡོད་པ་ཡིན་ནོ། །གལ་ཏེ་ཡང་མཐུན་
པའི་ཕྱོགས་དང་འགལ་བ་དེ་མི་མཐུན་པའི་ཕྱོགས་ཡིན་ནོ་ཞེ་ན། དེའི་ཕྱིར་གང་
97-326


[𰺚174a]
ཚད་མ་ཀུན་ལས་བཏུས་པའི་འགྲེལ་པ། །
༣ ༢ ༧
ཁོ་ན་ལ་མེད་པ་དེ་བསྒྲུབ་བྱ་ལ་རྣམ་པར་བཅད་པ་དེ་རྟོགས་པར་འགྱུར་ཏེ། དེ་
ལྟར་ཡང་མེ་འདི་ལ་དྲོ་བ་ཡོད་དོ་ཞེས་བྱ་བ་ལ་མེའི་ཡུལ་དུ་གྲང་བ་མེད་པ་རྟོགས་་
པར་བྱེད་ཀྱི། ། དྲོ་བ་དང་གྲང་བ་མེད་པར་ཡང་མ་ཡིན་ནོ། །དེའི་ཕྱིར་མཐུན་
ཕྱོགས་མེད་པ་ཉིད། །དེ་ལྟར་མཚན་ཉིད་ལས་གཅིག་ཀྱང་། །དུ་མའི་དོན་ནི་
རྟོགས་པར་རིགས། །གལ་ཏེ་མཐུན་པའི་ཕྱོགས་མེད་པ་མི་མཐུན་པའི་ཕྱོགས་་
ཡིན་པ་དེས་ནི་མི་མཐུན་པའི་ཕྱོགས་ལ་མེད་དོ་ཞེས་བྱ་བ་ནི། གང་མཐུན་ཕྱོགས་
མེད་པ་ལ་མེད་པ་དང་། མཐུན་པའི་ཕྱོགས་ལ་ཡོད་པ་དེ་གཏན་ཚིགས་ཡིན་པའི་
ཕྱིར་ཇི་ལྟར་བྱས་པ་ཉིད་མི་རྟག་པ་ལ་གཏན་ཚིགས་ཡིན་པ་དེ་བཞིན་དུ། བདག་
མེད་པ་ལ་སོགས་པ་རྣམས་ལ་ཡང་རིགས་པ་ཡིན་ཏེ་དེ་ལྟར་ན་དེ་བདག་མེད་པ་ལ་
སོགས་པ་མེད་པ་ལ་ཡང་མེད། བདག་མེད་པ་རྣམས་ལ་ཡང་ཡོད་པ་ཡིན་ནོ། །
འོན་ཏེ་སྤྱི་ལ་ཐེ་ཚོམ་དུ་འགྱུར་བ་དེ་ཡང་ཡོད་པ་ཡིན་ཏེ། བྱས་པ་ཉིད་ནི་མི་རྟག་
པ་དང་བདག་མེད་པ་ལ་སོགས་པ་རྣམས་ཀྱི་སྤྱི་ཡིན་ཏེ། བུམ་པ་ལ་སོགས་པ་་་
རྣམས་ལ་ལྟར་ཐེ་ཚོམ་ཉིད་དུ་འགྱུར་ཞེ་ན། རྗེས་འགྲོ་སྤྱི་ལས་བླུན་པོ་མིན། །
སྤྱི་ཐམས་ཅད་ནི་ཐེ་ཚོམ་གྱི་རྒྱུ་མ་ཡིན་ཏེ། སྣམ་བུ་ལ་སོགས་པ་མེད་པར་བུམ་པ་
བྱས་པ་ཉིད་དུ་མཐོང་བ་ཡིན་ལ། མི་རྟག་པ་དང་བདག་མེད་པ་ལ་སོགས་པ་ལ་
མེད་པ་ལ་ནི་བྱས་པ་ཉིད་མཐོང་བས་ཐམས་ཅད་ལ་གཏན་ཚིགས་ཀྱི་མཚན་ཉིད་་་
དང་ལྡན་པའི་ཕྱིར་རྣམ་པར་གཅོད་པའི་གཏན་ཚིགས་ཡིན་ནོ། །ཕྱོགས་ཀྱི་ཆོས་
དེ་ཉིད་གང་མཐུན་ཕྱོགས་ལ་ཡོད་མེད་གཉི་ག་དང་ཞེས་རྣམ་པ་གསུམ་དུ་དབྱེ་བར་
བྱ་སྟེ། དང་སྒྲ་ནི་ཕྱི་བའི་ཕྱིར་རོ། །གཞན་དུ་འདི་དག་ཁོ་ན་གཉི་གར་བརྗོད་
པར་རྟོགས་པར་འགྱུར་རོ། །ཡང་འདི་དག་རེ་རེ་རྣམ་པ་གསུམ་དུ་དབྱེ་བར་བྱ་སྟེ།
གང་མཐུན་པའི་ཕྱོགས་ལ་ཡོད་པ་དེ་མི་མཐུན་པའི་ཕྱོགས་ལ་ཡོད་པ་དང་མེད་པ་་
97-327


[𰺛174b]
༣ ༢ ༨
བསྟན་འགྱུར། ཚད་མ། ༼ཅི་ ༡༨༩
དང་ཡོད་མེད་གཉི་ག་ཞེས་བྱ་བས་སོ། །དེ་བཞིན་དུ་མཐུན་པའི་ཕྱོགས་ལ་མེད་་
པ་དང་གཉི་ག་ལ་ཡང་རྣམ་པར་དབྱེ་བ་དེ་ཉིད་དུ་བྱའོ། །དེ་ལྟར་ནི་གང་གི་་
མཐུན་པའི་ཕྱོགས་ཉིད་མེད་པར་འགྱུར་ཏེ། མི་རྟག་པ་ཉིད་ཕྱོགས་ཡིན་པ་ན་་
ནམ་མཁའ་ལ་སོགས་པ་ཁས་མི་ལེན་པའི་ཕྱིར། དེའི་ཚེ་ཇི་ལྟར་དེ་ལ་མེད་ཅེས་་
བརྗོད་པར་བྱ་སྟེ། དེའི་ཚེ་ཐེ་ཚོམ་ཉིད་ཡོད་པ་མ་ཡིན་ཏེ་དེ་མེད་པའི་ཕྱིར་དེ་ལ་
མི་འཇུག་པས་ཉེས་པ་འདི་མེད་དོ། །ཕྱོགས་ཀྱི་ཆོས་དགུ་པོ་འདི་དག་གོ་རིམས་་་
ཅི་ལྟ་བ་བཞིན་དུ་དཔེ་དང་སྦྱར་བར་བྱ་སྟེ། གཞལ་བྱ་ཡིན་པའི་ཕྱིར་རྟག་གོ། །
བྱས་པའི་ཕྱིར་མི་རྟག་གོ། །མི་རྟག་པའི་ཕྱིར་རྩོལ་བ་ལས་བྱུང་བའོ། །བྱས་་
པའི་ཕྱིར་རྟག་གོ། །མཉན་བྱ་ཡིན་པའི་ཕྱིར་རྟག་གོ། །རྩོལ་བ་ལས་བྱུང་བའི་
ཕྱིར་རྟག་གོ། །མི་རྟག་པའི་ཕྱིར་རྩོལ་བ་ལས་བྱུང་བ་མ་ཡིན་ནོ། །རྩོལ་བ་ལས་
བྱུང་བའི་ཕྱིར་མི་རྟག་གོ། །རེག་པར་བྱ་བ་མ་ཡིན་པའི་ཕྱིར་རོ་ཞེས་བྱ་བ་དེ་་
རྣམས་བསྡུ་བའི་ཚིགས་སུ་བཅད་པ་ནི། གཞལ་བྱ་བྱས་དང་མི་རྟག་”དང་། །
བྱས་དང་མཉན་རུང་རྩོལ་ལས་བྱུང་། །མི་རྟག་རྩོལ་བྱུང་རེག་བྱ་མིན། །རྟག་
སོགས་རྣམས་ལ་དེ་དགུའོ། །དེ་ལྟར་ཕྱེ་བས་གཏན་ཚིགས་དང༌། འགལ་བ་་་
དང་། མ་ངེས་པ་རྣམས་བརྗོད་པར་བྱ་སྟེ། དེར་གང་མཐུན་ཕྱོགས་ལ་ཡོད་་་
དང་། །རྣམ་གཉིས་དེ་མེད་ལ་མེད་པ། །དེ་རྟགས། གང་མཐུན་པའི་ཕྱོགས་
ལ་ཡོད་ལ་བསྒྲུབ་བྱ་མེད་པ་ལ་མེད་པ་དང༌། གང་མཐུན་པའི་ཕྱོགས་ལ་རྣམ་པ་
གཉིས་ཡིན་ལ། བསྒྲུབ་བྱ་མེད་པ་ལ་མེད་པ་ཉིད་ཀྱི་གཏན་ཚིགས་ནི་གཉིས་ཁོ་ན་
ཡིན་ཏེ། དང་པོ་དང་མཐའ་མའི་གསུམ་པའི་བར་མ་དག་ཡིན་ནོ། །དེ་ལས་་
བཟློག་པ་ནི། འགལ་བ་ཡིན། ཕྱིན་ཅི་ལོག་ཏུ་བསྒྲུབ་པའི་ཕྱིར་འགལ་བ་
ནི་རྣམ་པ་གཉིས་ཁོ་ན་ཡིན་ཏེ་བསྒྲུབ་བྱ་མེད་པ་ལ་ཡོད་པ་དང་གཉི་ག་ཡིན་ལ།
བ
97-328


[𰺜175a]
ཚད་མ་ཀུན་ལས་བཏུས་པའི་འགྲེལ་པ།
༣ ༢ ༩
མཐུན་པའི་ཕྱོགས་ལ་ནི་མེད་པ་ཁོ་ན་སྟེ་གསུམ་པ་གཉིས་པའི་གཡས་དང་གཡོན་པ་
དག་གོ། །གང་བསྒྲུབ་བྱ་ལ་གནོད་པར་བྱེད་པ་བསྒྲུབ་པའི་འགལ་བ་གཞན་ཡང་
ཡོད་པ་ཡིན་ཏེ། དཔེར་ན་ཁྱད་པར་རྣམས་ལུས་པ་ཡིན་ན་གཞན་གྱི་དོན་སྒྲུབ་
པར་བྱེད་པ་ཉིད་ཡིན་ལ་འདུས་པ་གཞན་ཡང་སྒྲུབ་པར་བྱེད་པའང་ཡིན། དེ་ནི་
དོན་དུ་མ་སྒྲུབ་ཀྱི་པར་བྱེད་པས་གཏན་ཚིགས་ཉིད་དུ་འདུས་པའི་ཕྱིར་དགུ་པོ་ལས་
ཕྱི་རོལ་དུ་གནས་པ་མ་ཡིན་ནོ། །གཞན་ནི་མ་ངེས་ཉིད། ། ལྷག་མ་རྣམ་པ་ལྔ་པོ་
ནི་གཏན་ཚིགས་དང་འགལ་བ་ཉིད་དུ་མ་ངེས་པས་ཐེ་ཚོམ་གྱི་རྒྱུ་ཡིན་ནོ་ཞེས་བྱ་་་་
བའི་དོན་ཏོ། །འདིར་ཡང་གཏན་ཚིགས་ལ་སོགས་པའི་མཚན་ཉིད་ཐམས་ཅད་ལ།
གྲངས་གཅིག་ལ་ནི་རིགས་པ་ཡིན་ནོ། །དངོས་པོའི་རིགས་ལ་ཤེས་པར་བྱའོ་ཞེས་
བྱ་བ་ནི་ཚིག་གི་ལྷག་མའོ། །འདིར་ཡང་གྲངས་གཅིག་པ་དེར་གང་མཐུན་ཕྱོགས་
ལ་ཡོད་དང་ཞེས་བྱ་བ་དེ་ལྟ་བུ་ལ་སོགས་པ་རྣམས་ལ་དེ་རིགས་པ་ཡིན་ནོ། །ཅིའི་
ཕྱིར་ཞེ་ན། འགལ་བ་དག་ལ་ཐེ་ཚོམ་ཕྱིར། །གང་གི་ཕྱིར་བཤད་པའི་མཚན་་
ཉིད་ཅན་གྱི་འགལ་བ་དག་གཅིག་ལ་ཐེ་ཚོམ་བསྐྱེད་པ་དག་མཐོང་སྟེ། དཔེར་ན་
བྱས་པ་དང་མཉན་པར་བྱ་བ་དག་ལས་སྒྲ་ལ་རྟག་པ་དང་མི་རྟག་པ་དག་ཉིད་ལ་ཐེ་
ཚོམ་ཟ་བ་བཞིན་ནོ། །དེ་བཞིན་ཐེ་ཚོམ་གཏན་ཚིགས་དག །གཅིག་ལ་ངེས་པ་
མཐོང་བ་ཡིན། །དཔེར་ན་མིག་གི་གཟུང་བར་བྱ་བ་མ་ཡིན་པ་ཉིད་དང་མངོན་་
སུམ་དག་གི་སྒྲ་ལ། རྫས་དང་སྒྲ་ལས་མ་ཡིན་པ་ཉིད་དུ་“ངེས་པ་ཞེས་བྱ་བ་ལྟ་་་
བུའོ༑ །དེའི་ཕྱིར་གཅིག་ཉིད་རིགས་པ་ཡིན་ནོ། །གལ་ཏེ་དེ་ལྟར་གཅིག་ཉིད་
རིགས་པ་ཡིན་ན་དེའི་ཕྱིར་གཉིས་གཉིས་དག་ཐེ་ཚོམ་དང་ངེས་པར་བྱེད་པར་མི་་་
འགྱུར་ཞེ་ན། ཉེས་པ་འདི་ནི་མེད་དེ། གང་གི་ཕྱིར། གཉིས་དག་མཚན་
ཉིད་ལྡན་པ་ནི། །གཉིས་གཉིས་ལ་འདོད་གཅིག་ལ་མིན། །འདིར་ཐེ་ཚོམ་དང་
97-329


[𰺝175b]
༣ ༣༠
བསྟན་འགྱུར།
ཚད་མ།
༼ཅེ༽
༡༨༩
གཏན་ལ་ཕེབས་པ་གཉིས་པོ་དག་ལྷན་ཅིག་པ་ལ་མཚན་ཉིད་དང་ལྡན་པ་ཡིན་གྱི་
འབའ་ཞིག་པ་ལ་ནི་མ་ཡིན་ནོ། །འདིར་མཚན་ཉིད་གང་ཡིན་ཞེ་ན་ཐེ་ཚོམ་ཡིན་
ཏེ། འགལ་བ་མི་འཁྲུལ་བ་དག་ལ་ནི་ཐེ་ཚོམ་གྱི་མཚན་ཉིད་ཡིན་ནོ། །དེ་
གཅིག་ལ་མེད་པའི་ཕྱིར་དང་ལྷན་ཅིག་པ་དག་ལ་ཐེ་ཚོམ་གྱི་མཚན་ཉིད་དང་ལྡན་
པའི་ཕྱིར་གཅིག་ཁོ་ན་ཡིན་ནོ། །དེ་བཞིན་དུ་མིག་གིས་གཟུང་བར་བྱ་བ་མ་ཡིན་
པ་ཉིད་དང་མངོན་སུམ་ལྷན་ཅིག་པ་དག་ལ་ཇི་སྐད་བཤད་པའི་གཏན་ཚིགས་ཀྱི་་་
མཚན་ཉིད་ཡོད་པ་ཡིན་གྱི་འབའ་ཞིག་པ་ལ་ནི་མེད་པའི་ཕྱིར་གཅིག་ཉིད་ཡིན་ནོ། །
གལ་ཏེ་དེ་ལྟར་ན་འགལ་བ་མེད་པ་རེ་རེ་ལ་གཏན་ཚིགས་ཀྱི་མཚན་ཉིད་དང་ལྡན་
པ་དཔེར་ན་བྱས་པའི་ཕྱིར་རམ་རྩོལ་བ་ལས་བྱུང་བའི་ཕྱིར་མི་རྟག་ཅེས་བྱ་བ་ལྟ་བུ་
མ་ལས་ངེས་པ་ཅི་ལྟར་ཞེ་ན། གཅིག་ཉིད་ལས་ནི་མི་འདའ་བས། །དུ་མ་ཡིན་
ཡང་འགལ་བ་མེད། །འདིར་ཡང་དོན་གཅིག་བྱེད་པའི་ཕྱིར་དུ་མ་ཡིན་ཡང་་
གཅིག་ཉིད་ཅེས་བྱ་བ་འགལ་བ་མེད་དོ། །དེ་ལྟར་ཡང་དོན་གཅིག་བྱེད་པ་རྣམས་
ལ་ནི་གཅིག་ཏུ་འགྱུར་བ་ཡིན་ཏེ། འདི་ལ་ཁོ་བོ་ཅག་གཅིག་གོ་ཞེས་བརྗོད་པ་ལྟ་
བུའོ༑ །གལ་ཏེ་དེ་ལྟར་ན་དཔེར་ན་བྱས་པའི་ཕྱིར་མི་རྟག་སྡུག་བསྔལ་བའི་ཕྱིར་
བདག་མེད་ཅེས་བྱ་བ་གཉིས་པོ་དོན་དུ་མ་བྱེས་པ་གང་ཡིན་པ་དེ་ལ་འགལ་བ་མི་
འཁྲུལ་པ་བཞིན་དུ་ཐེ་ཚོམ་དུ་ཐལ་བར་འགྱུར་རོ་ཞེ་ན། #𱎑འདི་ནི་ཡོད་པ་མ་ཡིན་
ཏེ་རེ་རེ་ཡང་དེ་ལ་དོན་དུ་མ་བྱེད་པའི་ཕྱིར་སྔ་མ་བཞིན་དུ་གཅིག་ཉིད་ལས་མ་་་
འདས་པ་ཡིན་ནོ། །གང་ཡང་དཔེར་ན་ཡན་ལག་རྣམས་ལས་ཡན་ལག་ཅན་་་་
རྣམས་གཞན་མ་ཡིན་ཏེ། ཐེ་ཚོམ་དང་གཏན་ལ་ཕེབས་པའི་རང་བཞིན་ཡིན་
པའི་ཕྱིར་ཞེས་བྱ་བ་ལྟ་བུ་བསྒྲུབ་བྱ་དུ་མ་གཏན་ཚིགས་ཐ་དད་པས་སྒྲུབ་པར་བྱེད་
པ་དེ་ལ་ཡང་གཉི་གར་གཏོགས་པའི་གཞན་ཉིད་རེ་རེ་ཡང་ཕན་ཚུན་ཟླ་བོ་ལ་་་
97-330


[𰺞176a]
ནི༽ ཚད་མ་ཀུན་ལས་བཏུས་པའི་འགྲེལ་པ། དེ་
༣ ༣༡
བལྟོས་ནས་གཏན་ཚིགས་ཡིན་པའམ། བསྡུས་པ་ལ་ནི་གང་སྒྲུབ་པར་བྱེད་པ་
ཞེས་བྱ་བའི་གཏན་ཚིགས་ཀྱི་མཚན་ཉིད་དང་ལྡན་པའི་ཕྱིར་ཉེས་པ་མེད་དོ། །
གྲངས་གཅིག་ཏུ་བརྗོད་པ་དེ་ཡང་སྤྱི་བཟུང་ནས་ཡིན་ཏེ། གཞན་དུ་ན་བྱས་པ་་་
ཉིད་གཅིག་ལ་དོན་སྤྱད་པས་མཚན་ཉིད་མ་ཁྱབ་པར་འགྱུར་རོ། །རེ་ཞིག་རྣམ་པ་
བཞི་པོ་ནི་གཉི་ག་ལ་ཡོད་པའི་ཕྱིར་ཐེ་ཚོམ་གྱི་རྒྱུ་ཉིད་དུ་རིགས་པ་ཡིན་ན། ཐུན་
མོང་མ་ཡིན་པ་ཡིན་པའི་ཕྱིར་མཉན་པར་བྱ་བ་ཉིད་ཇི་ལྟར་ཞེ་ན། གང་བསྒྲུབ་་
བྱའི་ཆོས་ཐུན་མོང་མ་ཡིན་པ་དེས་ཁྱད་པར་ཇི་སྲིད་པ་དེ་ཐམས་ཅད་བསྡུས་པ་དེ་
ལ་ཐེ་ཚོམ་གྱི་རྒྱུ་ཡིན་ཏེ་དེ་སྲིད་ཅེས་ིབསྡུས་པའི་ཕྱིར་དང་མཐའ་གཅིག་ཏུ་ལྡོག་་
པའི་ཕྱིར་རོ། །ཐུན་མོང་པ་གང་ཡིན་པ་དེ་དེ་ཁོ་ན་ལ་ཞེས་རྣམ་པར་གནས་པ་
མེད་པའི་ཕྱིར་གཏན་ཚིགས་མ་ཡིན་ཏེ། གཉིས་ལ་མི་འགལ་བ་ནི་ཐེ་ཚོམ་གྱི་རྒྱུ་་
ཉིད་ཡིན་ནོ། །གང་ཡང་གཉི་ག་ལ་བརྟེན་པ་དེ་གཞན་ལས་ལྡོག་པའི་གཏན་་་
ཚིགས་ཀྱང་ཡིན་ནོ་ཞེས་བྱ་བ་འདི་ནི་ཁྱད་པར་ཡིན་ནོ། །དེ་ལྟ་ན་གང་གི་ཚེ་སྒྲ་
ཉིད་རྟག་པར་ཁས་ལེན་པར་བྱེད་པ་དེའི་ཚེ་འདི་གཏན་ཚིགས་ཉིད་དུ་འགྱུར་རོ་ཞེ་
ན། ། གལ་ཏེ་འདི་ལ་ཡང་མི་རྟག་པ་ཉིད་ཀྱི་གཏན་ཚིགས་བྱས་པ་ཉིད་ལ་སོགས་
པ་འགའ་ཞིག་སྟོན་པར་མི་བྱེད་ན་ནི་འགྱུར་ན། གཉི་ག་དམིགས་པ་ན་འགལ་བ་
དག་དོན་གཅིག་ལ་མི་སྲིད་པའི་ཕྱིར་ཐེ་ཚོམ་གྱི་རྒྱུ་ཡིན་ནོ། །འདི་ལ་ཡང་མངོན་
སུམ་དང་ལུང་སྟོབས་དང་ལྡན་པའི་ཕྱིར་དེ་ཁོ་ན་ལས་ངེས་པ་བཙལ་བར་བྱའོ་ཞེས་
བྱ་བའི་བསྡུ་བའི་ཚིགས་སུ་བཅད་པ་ནི། ཐུན་མོང་མིན་དང་སྤྱི་དང་ནི། །
འགལ་བ་འཁྲུལ་པ་མེད་པ་ཅན། །ཆོས་རྣམས་ཀུན་ལ་གང་ཡིན་པ། །དེ་ལ་ཐེ་
ཚོམ་གཏན་ཚིགས་ཡིན། །གང་ཡང་ཕྱོགས་ཆོས་མཐོང་བ་ལས། །ཤེས་པར་་་་་
འདོད་ལ་བཟློག་པ་ཡིས།	།གནོད་པ་བྱེད་དང་དཔྱོད་ཐོབ་པ། །དེ་ལས་གཞན་
97-331


[𰺟176b]
༣ ༣ ༢
བསྟན་འགྱུར།
ཚད་མ།
༼ཅེ༽
༡༨༩
པ་རྟགས་མཚུངས་མེད། །གལ་ཏེ་དེ་ལྟ་ན་འདོད་པ་ལ་གནོད་པ་བྱེད་པའི་འགལ་
བ་གང་ཡིན་པ་དེ་ལ་ཅི་ལྟར་བརྗོད་པར་བྱ་ཞེ་ན། བཟློག་པའི་གཏན་ཚིགས་སོ་་
ཞེས་སོ། །གལ་ཏེ་དེ་ལྟར་འདུས་པ་རྣམས་ལ་གཞན་གྱི་དོན་བྱེད་པ་མ་ཡིན་པ་་་
ཅིའི་ཕྱིར་འགྲུབ་པར་མི་འགྱུར་ཞེ་ན། གཞན་གྱི་དོན་གྱི་གཏན་ཚིགས་ཡོད་པའི་
ཕྱིར་ཏེ། དཔེར་ན་བྱས་པའི་ཕྱིར་མི་རྟག་པའོ་ཞེས་བྱ་བའི་མི་རྟག་པ་མི་འགྲུབ་སྟེ།
རྟག་པ་ཉིད་ཀྱི་གཏན་ཚིགས་མཉན་པར་བྱ་བ་ཉིད་ཡོད་པའི་ཕྱིར་རོ། །འོན་ཏེ་་
མི་འདྲ་བ་དཔེར་བཀོད་པ་ཡིན་ཏེ་དེ་ལ་ནི་རྟག་པ་ཉིད་ཀྱི་གཏན་དང་ལྷན་ཅིག་་་
པའི་གཅིག་སྨོས་པའི་ཕྱིར་སྒྲུབ་བྱེད་མ་ཡིན་པར་འགྱུར་རོ་ཞེ་ན། དེ་ལྟ་ན་མིག་
གིས་གཟུང་བར་བྱ་བ་མ་ཡིན་པ་ཉིད་དང༌། མངོན་སུམ་དག་བཞིན་དུ་གཅིག་པོ་
དེ་ཉིད་ལ་བསྒྲུབ་བྱའི་ཁྱད་པར་གྱི་གཉིས་སུ་རབ་ཏུ་རྟོགས་པར་འགྱུར་རོ། །དེ་་་
ལྟ་ན་ཡང་འགལ་བ་མི་འཁྲུལ་པ་ཅན་ཐ་མི་དད་པར་འགྱུར་རོ་ཞེ་ན། དེ་ལ་ཐེ་་
ཚོམ་མ་མཐོང་བའི་ཕྱིར། བརྟག་པར་མི་བྱའོ། །དེ་ལྟར་ན་གཞན་གྱི་དོན་ཁྱད་
པར་ཅན་ཕྱིན་ཅི་ལོག་ཏུ་བསྒྲུབ་པའི་ཕྱིར་འདི་ནི་འགལ་བ་ཡིན་ཏེ། དེ་ལྟར་ན་་
ལུས་པ་རྣམས་ཀྱི་འདུས་པ་མ་ཡིན་པ་གཞན་གྱི་དོན་བྱེད་པར་འདོད་པ་ཡིན་ལ།
འདུས་པ་འདི་ལ་གཏན་ཚིགས་ཉིད་དུ་ཡང་བྱེད་པ་ཡིན་ནོ། །འདུས་པ་མ་ཡིན་་
པ་དེ་མངོན་སུམ་མམ་རྗེས་སུ་དཔག་པས་གྲུབ་པ་ནི་མ་ཡིན་ནོ། །ཡོད་པར་མ་་་
གྲུབ་པའི་ཕྱིར་ཐེ་ཚོམ་མེད་པར་བཟློག་པའི་གཏན་ཚིགས་ཡིན་ནོ། །ཁྱད་པར་་་
འདི་ནི་འགལ་བ་དང་མི་འགལ་བ་དང་མ་ངེས་པ་གཞན་ལས་ཐ་དད་པ་ཡིན་ནོ། །
དེ་བཞིན་དུ་མཐོང་བ་ལ་མི་གནོད་པ་ནི་ཆོས་ཅན་གྱི་རང་གི་ངོ་བོ་དང་ཁྱད་པར་་་
འགལ་བར་བརྗོད་པར་བྱ་སྟེ། དཔེར་ན་རྩོལ་བ་ལས་བྱུང་བའི་ཕྱིར་སྒྲ་མ་ཡིན་པ་
དང༌། ། མཉན་པར་བྱ་བ་མ་ཡིན་ནོ་ཞེས་བྱ་བ་ལྟ་བུའོ། །གཉི་ག་ནི་བསྒྲུབ་བྱ་་
97-332


[𰺠177a]
ཚད་མ་ཀུན་ལས་བཏུས་པའི་འགྲེལ་པ། ཁོང་
༣ ༣ ༣
ཡིན་ཏེ་ཆོས་ཀྱི་ཁྱད་པར་ཅན་གྱི་ཆོས་ཅན་བསྒྲུབ་པའི་ཕྱིར་རོ། །དེ་ལ་གཉི་་
གའམ་ཅིག་ཤོས་ཀྱི་རང་གི་ངོ་བོ་དང་ཁྱད་པར་ཕྱིན་ཅི་ལོག་ཏུ་བསྒྲུབ་པའི་འགལ་་
བ་ཉིད་དུ་རིགས་པ་ཡིན་ནོ། །གཉི་གའི་བརྗོད་པ་ཐམས་ཅད་ནི་མི་བདེན་པའི་་
དོན་ཅན་ཡིན་ཏེ་དོན་རྟོགས་པར་བྱེད་པའི་ཕྱིར་རྨི་ལམ་གྱི་ལུས་ཀྱི་རྣམ་པར་རིག་
བྱེད་བཞིན་ནོ་ཞེས་བྱ་བའི་རྗོད་པར་བྱེད་པ་གང་ཡིན་པ་འདི་ཡོད་པ་ཡིན་ནོ། །
རྗོད་པར་བྱེད་པའི་བདག་ཉིད་དང་མི་བདེན་པའི་དོན་ཅན་ནོ་ཞེས་བྱ་བ་ལ། །
གལ་ཏེ་ཐམས་ཅད་བསྡུས་པའི་དོན་མི་བདེན་པ་ཉིད་དུ་སེལ་བར་བྱེད་ན་དེ་ལས་
རང་གི་ངོ་བོ་དང་འགལ་བ་ཡིན་ནོ། །ཅི་སྟེ་རྗོད་པར་བྱེད་པ་ཉིད་དང་མི་བདེན་
པའི་དོན་ཅན་ཉིད་དུ་སྒྲུབ་པར་བྱེད་ན་དེ་ལས་ཁྱད་པར་དང་འགལ་བ་ཡིན་ནོ། །
ཆོས་དང་ཆོས་ཅན་རང་ངོ་བོ། །ཡང་ན་དེའི་ཁྱད་པར་རྣམས། །ཕྱིན་ཅི་ལོག་
ཏུ་བསྒྲུབ་པའི་ཕྱིར། །གནོད་པ་མེད་ལ#𱎒་འགལ་བ་ཡིན། །སློབ་དཔོན་གྱིས་ཀྱང་
དོགས་པ་བསུས་ནས་དེ་ལྟར་ནང་གི་འདུས་པ་རྣམས་གཞན་དོན་བྱེད་པར་མི་་་
འགྱུར་རོ་ཞེས་བརྗོད་པ་ཡིན་ནོ། །དེ་ལ་འདུས་པ་ཉིད་དང་ནང་ཉིད་ལྷན་ཅིག་
པའི་མིག་ལ་སོགས་པ་རྣམས་གཏན་ཚིགས་ཉིད་དུ་འགོད་པར་བྱེད་ན། ། གཏན་་
ཚིགས་ཀྱི་མཚན་ཉིད་དང་མི་ལྡན་པའི་ཕྱིར་བཀག་པ་ཡིན་ཏེ། དེ་ལྟར་ན་གཉི་ག་
མཐུན་ཕྱོགས་ལ་མ་གྲུབ་པ་ཡིན་ལ། མི་མཐུན་པའི་ཕྱོགས་ལ་ཡང་ཕན་ཚུན་ཐ་་་
དད་པའི་དོན་ཅན་ཉིད་ལ་གྲུབ་པའི་ཕྱིར་འགལ་བ་སྔ་མ་ཉིད་ཀྱི་ནང་དུ་འདུས་པ་
ཡིན་ནོ། །ཡང་ན་དོན་འདི་ཉིད་བདེ་བླག་ཏུ་རྟོགས་པར་བྱ་བའི་ཕྱིར་རྣམ་པ་་་
གཞན་དུ་བཤད་པ་སྟེ། ཐུན་མོང་ཁྱད་པར་ཅན་གྱི་ཆོས། །བསྒྲུབ་པར་བྱ་བའི་
ཆོས་རྣམས་རྟོགས་པ་ནི་རྣམ་པ་གསུམ་ཁོ་ན་ཡིན་ཏེ་འདི་ལྟ་སྟེ། སྤྱི་དང་ཁྱད་་
པར་དང་། གཉི་གའོ། །དགུ་པོ་དེ་དག་ཉིད་རྣམ་པ་གསུམ་དུ་ཕྱེ་བར་བལྟ་
97-333


[𰺡177b]
༣ ༣ ༤
བསྟན་འགྱུར།
ཚད་མ།
༼ཅི་
༡༨༩
བར་བྱ་སྟེ། དེ་ལ་དང་པོ་གཉིས་ཐེ་ཚོམ། 1 །རང་གི་ངོ་བོ་ཐ་དད་པས་ཐ་དད་་་
པའི་དོན་ཐམས་ཅད་ལ་སྤྱི་དང་ཁྱད་པར་གྱི་ཆོས་དག་ངེས་པར་ཐེ་ཚོམ་གྱི་རྒྱུ་ཡིན་
ཏེ། དཔེར་ན་སྒྲ་རྟག་པའམ་མི་རྟག་པ་ཡིན་ཏེ་གཞལ་བྱ་ཡིན་པའི་ཕྱིར་རོ་ཞེས་
བྱ་བ་དང་། དེ་བཞིན་དུ་མཉན་བྱ་ཡིན་པའི་ཕྱིར་རོ་ཞེས་བྱ་བ་ལྟ་བུའོ། ། །ལྷག་
མ་བལྟོས་པས་གསུམ་ཡིན་ནོ། །བསྒྲུབ་བྱ་ཉིད་ལ་བལྟོས་ནས་གཉི་ག་བསྟེན་པ་ནི་
ཡང་དག་པ་དང་། བཟློག་པ་དང་ཐེ་ཚོམ་དུ་གཏོགས་པའི་གཏན་ཚིགས་ཡིན་ནོ།།
ཅིའི་ཕྱིར་ཞེ་ན། སྔ་མ་དག་ནི་ངེས་པར་ཐེ་ཚོམ་གྱི་རྒྱུ་ཡིན་ཏེ། གང་ཕྱིར་་
ཐམས་ཅད་ལ་འདི་དག་ །རྗེས་འཇུག་སྤྱིར་དང་མི་འཇུག་ཕྱིར། །རྗེས་འགྲོ་་་་
ལྡོག་པ་བཟོད་མ་ཡིན། །ཕྱོགས་དུ་མ་ཉིད་ལ་གཅིག་ལས་རྣམ་པར་བཅད་ནས།
ཅིག་ཤོས་རྟོགས་པར་བྱེད་པ་ནི་གཏན་ལ་ཕེབས་པའོ། །དེ་ཡང་རྗེས་སུ་འགྲོ་བ་་
དང་ལྡོག་པ་ལས་ཡིན་ནོ། །འདི་དག་ལ་ནི་གཅིག་མ་ཚང་བ་ཡིན་ནོ། །གལ་ཏེ་
དེ་ལྟ་ན་མཐའ་གཅིག་ལ་རྗེས་སུ་འཇུག་པ་དང་ལྡོག་པའི་ཤེས་པ་གཏན་ཚིགས་སུ་་
འགྱུར་ཏེ། དཔེར་ན་གཉི་ག་ལ་བརྟེན་པ་དོན་དུ་མ་ལ་འཇུག་པ་ནི་རྗེས་སུ་་
འཇུག་པ་དང་ལྡོག་པ་གཉི་གའི་གཏན་ཚིགས་ཡིན་ནོ་ཞེ་ན། གལ་ཏེ་ཡོད་པར་་་་
གྱུར་ན་ནི་འདི་དེ་ལྟར་འགྱུར་ན། གང་ཕྱིར་ཀུན་ལ་ཡོད་པ་ནི། །མ་ཡིན་་་
ཐམས་ཅད་མིན་པ་མིན། །གང་དོན་གཅིག་རྟག་པར་གྱུར་པ་དང་། དེ་བཞིན་
ཡོད་པའི་དོན་གཅིག་རྟག་པ་ཡང་མ་ཡིན་མི་རྟག་པ་ཡང་མ་ཡིན་པ་ནི་ཡང་མ་ཡིན་
ནོ། །འོན་ཏེ་:དེ་ལྟ་ན་གཉི་ག་ལ་བརྟེན་པའི་འགལ་བ་དོན་དུ་མ་ལ་འཇུག་པ་
དང་རྗེས་སུ་འཇུག་པ་ཤེས་པར་བྱེད་པའི་གཏན་ཚིགས་སུ་ཅི་ལྟར་འགྱུར་ཞེ་ན།
དོན་གཞན་རྣམ་པར་གཅོད་པའི་སྒོ་ནས་ཡིན་གྱི་དེའི་ཁྱད་པར་འཛིན་པའི་སྒོ་ནས་
ནི་མ་ཡིན་ཏེ། དེ་ལྟར་ན་དེ། ། གང་ལ་མེད་པ་དེ་རྣམས་གཅོད། །དོན་ནི་ཇི་
97-334


[𰺢178a]
ཚད་མ་ཀུན་ལས་བཏུས་པའི་འགྲེལ་པ།
༣ ༣ ༥
བཞིན་རབ་བསྒྲུབ་བྱེད། །གཅིག་ནི་གཞན་ལ་གཉིས་སུ་འཇུག །གཉི་ག་ལ་་
བརྟེན་༧ པ་ནི་གང་ལ་མེད་པ་དེ་རྣམ་པར་གཅོད་པའི་སྒོ་ནས་བསྒྲུབ་པར་བྱ་བའི་་
རིགས་མཐའ་དག་གམ་མཐའ་དག་མ་ཡིན་པ་ལ་འཇུག་པ་ན་ཇི་ལྟ་བ་བཞིན་ཤེས་་
པར་བྱེད་པའི་གཏན་ཚིགས་སུ་བརྗོད་པ་ཡིན་ཏེ། དཔེར་ན་མི་རྟག་པ་ཉིད་ལ་
བྱས་པ་ཉིད་དང་། རྩོལ་བ་ལས་བྱུང་བ་ཉིད་ལྟ་བུའོ། །གཅིག་སྨོས་པ་ནི་་
འགལ་བ་མི་འཁྲུལ་པ་ཅན་དུ་མ་ནི་གཅིག་ལ་ཐེ་ཚོམ་གྱི་རྒྱུ་ཉིད་དུ་ཤེས་པར་བྱ་བའི་
དོན་དུ་ཡིན་ནོ། །དེ་ལྟར་ན་རྟག་པའི་སྤྱི་ཁས་བླངས་པ་ལ་མཉན་པར་བྱ་བ་ཉིད་
དང་བྱས་པ་ཉིད་སྒྲ་ལ་ཅི་རྟག་གམ་མི་རྟག་ཅེས་ཐེ་ཚོམ་གྱི་རྒྱུ་ཡིན་ནོ། །འོན་ཏེ་
གཅིག་གི་ཚིག་ཏུ་བསྟན་པའི་ཕྱིར་གཅིག་རྟོག་པར་བྱེད་དོ་ཞེ་ན། མ་ཡིན་ཏེ་་
གཅིག་ཉིད་ནི་འགལ་བ་མ་ཡིན་པ་དག་ལ་བརྗོད་པར་འདོད་པ་མ་ཡིན་པའི་ཕྱིར་རོ། །
བྱས་པ་ཉིད་དང་རྩོལ་བ་ལས་བྱུང་བ་དག་ཅིག་ཏུ་ཡོད་པ་མ་ཡིན་ཡང་གཏན་་་་
ཚིགས་ཉིད་ཡིན་ཏེ། དཔེར་ན་མཐོ་ཡོར་ལ་འགྲེང་བ་དང་བྱ་རོག་ལ་གནས་པ་
དག་བསྡོམས་པ་ལྟ་བུའོ། །དེ་ཡང་བསྒྲུབ་བྱ་བཟློག་པ་ལ། །འགལ་ཡིན།
གཉི་ག་ལ་བརྟེན་པ་དེ་ཉིད་འདིར་རྣམ་པ་གཉིས་སུ་འཇུག་སྟེ། དེ་རྣམ་པར་
བཅད་པར་རབ་ཏུ་བསྒྲུབ་པའི་དོན་དུ་གཞན་ལ་མི་འཇུག་པ་ནི་འགལ་བ་ཡིན་ཏེ་་
ཕྱིན་ཅི་ལོག་ཏུ་བསྒྲུབ་པའི་ཕྱིར་རོ། །དཔེར་ན་གཏན་ཚིགས་གཉིས་པོ་དེ་ཉིད་
རྟག་པ་ཞེས་བྱ་བ་བསྒྲུབ་པ་འདི་ལ་ཡང་ཕྱིན་ཅི་ལོག་ཏུ་རྟག་པ་བཀག་པའི་སྒོ་ནས་
སྒྲུབ་པར་བྱེད་པ་ཡིན་ནོ། །འོན་ཏེ་དེ་ལྟ་ན་གྲང་བའི་རེག་པ་ཡོད་དེ་འདི་ན་མེ་
ཡོད་པའི་ཕྱིར་ཞེས་བྱ་བ་འདི་ཅི་ལྟར་འགལ་བར་འགྱུར་ཞེ་ན། ཇི་ལྟར་མི་འགྱུར་
རོ་ཞེ་ན། གང་གི་ཕྱིར་གྲང་བ་བཀག་པ་ཙམ་གྱི་དྲོ་བ་བསྒྲུབ་པ་ནི་མ་ཡིན་ནོ་ཞེ་ན།
གལ་ཏེ་དྲོ་བ་ནི་མི་བསྒྲུབ་ལ་གྲང་བ་ལ་མ་ཡིན་པ་ནི་སྒྲུབ་པར་བྱེད་དོ། །དེ་ལྟ་ན་
97-335


[𰺣178b]
༣ ༣ ༦
བསྟན་འགྱུར།
ཚད་མ།
ཅེ
༡༨༩
ཡང་དྲོ་བ་སྒྲུབ་པར་བྱེད་པ་ཁོ་ནས་འགལ་བར་བྱེད་པ་མ་ཡིན་ནོ། །གང་གི་ཚེ་དྲོ་
བ་བསྒྲུབ་པ་ལ་མེ་གཏན་ཚིགས་སུ་བརྗོད་པར་བྱེད་པ་དེའི་ཚེ་ཤུགས་ཀྱི་གྲང་བ་་
མེད་པ་བསྒྲུབ་པའི་ཕྱིར་འགལ་བ་ཞེས་བྱ་བ་ལ་འགལ་བ་མེད་དོ། །འོན་ཏེ་བྱས་
པ་ནི་རྩོལ་བ་ལས་བྱུང་བ་དང༌། རྩོལ་བ་ལས་བྱུང་བ་མ་ཡིན་པ་ཉིད་ལ་སོགས་་
པའི་ཁྱད་པར་གྱིས་ཐ་དད་པ་ཐམས་ཅད་ལ་རྟག་པ་བཀག#𱎓་པ་ལ་བལྟོས་པ་མེད་་
པར་མ་ཡིན་པར་བཀག་པའི་འཇུག་པས་མི་རྟག་པ་ཉིད་ལ་རྗེས་སུ་འཇུག་པ་ཤེས་་
པར་བྱེད་དོ་ཞེ་ན། གལ་ཏེ་གང་ལ་འཇུག་པར་བྱེད་པས་རྗེས་སུ་འཇུག་པའི་ཤེས་
པ་དེའི་ཁྱད་པར་དེ་དག་མ་སྤངས་པའི་སྒོ་ནས་བྱ་བར་ནུས་པར་འགྱུར་ན་ནི་འདི་
དེ་ལྟར་འགྱུར་ན། གང་ལ་འཇུག་པ་ནི། ཁྱད་པར་རྟོགས་ལ་དེ་བླུན་པོ། །
དཔེར་ན་བྱས་པ་ཉིད་རྩོལ་བ་ལས་བྱུང་བ་དང་རྩོལ་བ་ལས་བྱུང་བ་མ་ཡིན་པ་དག་
ལ་འཇུག་པའི་ཕྱིར། བྱས་པའི་ཕྱིར་གལ་ཏེ་རྩོལ་བ་ལས་ཞེས་བྱ་བ་དང༌།
གལ་ཏེ་རྩོལ་བ་ལས་མ་བྱུང་ཞེས་བྱ་བ་གཉི་ག་ལྟར་ཐེ་ཚོམ་གྱི་རྒྱུ་ཡིན་ནོ། །དེ་་
བཞིན་དུ་རྩོལ་བ་ལས་བྱུང་བའི་ཕྱིར་ཡོན་ཏན་ནམ་ཡོན་ཏན་མ་ཡིན་པ་ཡང་མ་་
ཡིན་ནོ། །འོན་ཏེ་དེ་ལྟ་ན་གཉི་ག་ལ་ཡོད་པའི་ཕྱིར་བྱས་པ་ཉིད་མི་རྟག་པ་དང་
བདག་མེད་པ་དག་ལ་ཐེ་ཚོམ་དུ་འགྱུར་རོ་ཞེ་ན། གལ་ཏེ་མི་རྟག་པ་ཉེ་བར་མེད་
པར་བྱས་པ་ཉིད་བདག་མེད་པ་ལ་སོགས་པ་ལ་ཡོད་ན་ནི་འདི་དེ་ལྟར་འགྱུར་རོ། །
དེ་ལྟ་ན་ནི་དེ་དག་ཕན་ཚུན་ལྡོག་པའི་ཕྱིར་ཁྱད་པར་དུ་འགྱུར་རོ། །དེའི་ཕྱིར་་་
བྱས་པ་ཉིད་ནི་མི་རྟག་པ་དང་བདག་མེད་པ་ལ་སོགས་པ་རྣམས་ལ་མཐོང་བའི་་
ཕྱིར་དང་དེ་མེད་པ་ལ་མཐོང་བའི་ཕྱིར་སྤྱི་ཡང་ངེས་པའི་རྒྱུ་ཡིན་ནོ། །ཕན་ཚུན་
ལྡོག་པ་རྣམས་ལ་འཇུག་པ་ནི་ཐེ་ཚོམ་གྱི་རྒྱུ་ཡིན་པའི་ཕྱིར། ། རྟག་པ་ཉིད་བཀག་་
པ་སྤངས་ནས་གཞན་མི་རྟག་པ་ཉིད་ནི་ཡོད་པ་མ་ཡིན་ནོ། །འདི་རིགས་པ་ཡང་
97-336


[𰺤179a]
1༽ ཚད་མ་ཀུན་ལས་བཏུས་པའི་འགྲེལ་པ། ། །
༣ ༣ ༧
ཡིན་ཏེ། གང་རིགས་མི་མཐུན་པ་ཐམས་ཅད་ལས་ལྡོག་པའི་ཕྱིར་དང༌། དེའི་
སྒོ་ནས་བསྒྲུབ་བྱ་ཐམས་ཅད་ལ་རྟོགས་པར་བྱེད་པའི་ཕྱིར་རོ། །འདི་ནི་བསྒྲུབ་བྱ་
དང་རིགས་མཐུན་པ། ཐམས་ཅད་ལ་གདོན་མི་ཟ་བར་ཡོད་པ་མ་ཡིན་ལ།
ཐམས་ཅད་ལ་འཛིན་པ་སྲིད་པ་མ་ཡིན་ཞིང་རྟགས་ནི་རང་དང་འབྲེལ་པ་མེད་པར་
གཞན་དུ་རྟགས་ཅན་རྟོགས་པར་ནུས་པ་མ་ཡིན་པའི་ཕྱིར་རོ། །དེ་ལྟར་བྱས་ན་་་
ཨུཏྤ་ལའི་དྲི་ཞིམ་པ་རྣམས་ལས་དྲི་ཉིད་དང་བརྟེན་པ་ཉིད་དང་ཡོན་ཏན་མེད་པ་་
ཉིད་ལ་སོགས་པ་གྲུབ་པ་ཡིན་ཏེ། དྲི་ལ་སོགས་པ་མེད་པ་ཉིད་ལ་མཐོང་བའི་་་
ཕྱིར་རོ། །གཞན་དུ་ན། འཇུག་བཞིན་གལ་ཏེ་འགྲུབ་འགྱུར་ན། །དཀར་་
གཟུངས་ཡོན་ཏན་བརྟེན་པ་ལས། །རིག་བཞིན་རིམ་ལས་བཟློག་པས་ཀྱང་། །
གསུམ་གཉིས་གཅིག་དོན་རྟོགས་པར་འགྱུར། །འདིར་ཡང་གཅིག་ཅེས་བྱ་བའི་་་
དབང་དུ་བྱས་པར་རིག་པར་བྱའོ། །དེ་ལྟར་ན་བྱས་པ་ཉིད་ཡོད་ཀྱང་ངག་གི་་་་
རྣམ་པར་རིག་བྱེད་ཀྱི་སྒྲ་ལ་རང་ཀུན་ནས་སློང་བར་བྱེད་པའི་ཤེས་པ་མཐོང་བའི་་
ཕྱིར་ལུས་ཀྱི་རྣམ་པར་རིག་བྱེད་བཞིན་དུ་རྩོལ་བ་ལས་བྱུང་བ་ཉིད་རྟོགས་པ་ཡིན་ནོ། །
འོན་ཏེ་དེ་ལྟ་ན་དང་པོ་དག་ལ་ཡང་གཅིག་སྨོས་པར་བྱ་སྟེ་དེ་ལ་ཆོས་གཞན་མཐོང་
བའི་ཕྱིར་ངེས་པ་ཉིད་ཡིན་ནོ་ཞེ་ན། མ་ཡིན་ཏེ་དེ་ཉིད་ལ་ངེས་པ་སྐྱེ་བའི་ཕྱིར་རོ།།
སྤྱི་དང་ཁྱད་པར་གྱི་ཆོས་དག་ནི་རྣམ་པར་གཅོད་པར་བྱེད་པའི་གཏན་ཚིགས་མ་་་
ཡིན་པའི་ཕྱིར་ཆོས་གཞན་དེ་ཉིད་ངེས་པར་བྱེད་པའི་གཏན་ཚིགས་ཡིན་ནོ། །
གཉི་ག་ལ་རྟེན་པའི་ཡང་གཞན་ལས་རྣམ་པར་གཅད་ནས་གང་ལ་ཐེ་ཚོམ་གྱི་རྒྱུ་་
ཡིན་པ་དེ་ལ་གཞན་དང་ལྷན་ཅིག་པ་ནི་ངེས་པའི་གཏན་ཚིགས་ཡིན་ཏེ། དེ་ལྟར་
ཡང་འགྲེང་པ་ཡིན་ལ་བྱ་རོག་གནས་པའི་ཕྱིར་མཐོ་ཡོར་དུ་གཏོགས་པ་མཐོང་གི།
འགའ་ཞིག་པ་ལ་ནི་ནུས་པ་མེད་པའི་ཕྱིར་རོ། །སྒྲ་རྟག་པར་སྨྲ་བ་རྣམས་ལ་རང་
97-337


[𰺥179b]
བསྟན་འགྱུར།
ཚད་མ།
༼ཅེ༽
༡༨༩
༣ ༣ ༨
ཀུན་སློང་བར་བྱེད་པའི་ཤེས་པ་ཡིན་ནོ། །དེའི་ཕྱིར་འདི་ཁོ་ན་”གཅིག་སྨོས་པར་
བྱེད་པ་ཡིན་ནོ། །དེ་ཡང་གང་ཁོ་ན་ལ་འཇུག་པ་སྟེ། དེ་ཁོ་ན་ལ་བལྟོས་ནས་
ཐེ་ཚོམ་བསྐྱེད་པ་ཡིན་ཏེ། དཔེར་ན་སྒྲ་བྱས་པའི་ཕྱིར་བུམ་པ་ལ་སོགས་པ་བཞིན་
དུ་རྩོལ་བ་ལས་བྱུང་བ་ཡིན་ནམ། ཅི་སྟེ་གློག་བཞིན་དུ་མ་ཡིན་ཞེས་བྱ་བ་ལྟ་བུ་་
ཡིན་གྱི་ནམ་ཀ་ལ་སོགས་པ་བཞིན་དུ་མ་ཡིན་ནམ་ཞེས་བྱེད་པ་ནི་མ་ཡིན་ནོ། །
གང་གི་ཕྱིར་ནམ་མཁའ་ལ་སོགས་པ་རྟག་པ་རྣམ་པར་བཅད་པའི་མི་རྟག་པ་ལ་ཐེ་
ཚོམ་གྱི་གཏན་ཚིགས་ཡིན་གྱི། དོན་གཞན་རྣམ་པར་གཅོད་པའི་གཏན་ཚིགས་་་
ལས་གཞན་ནི་དོན་ཆུང་ངུ་ལ་ཡང་ཐེ་ཚོམ་སྐྱེད་པར་བྱེད་པ་མ་ཡིན་ནོ། །མ་ཡིན་
པར་དགག་པ་འདི་ཡང་གལ་ཏེ་རྟག་པ་མ་ཡིན་པས་མི་རྟག་པའོ་ཞེས་སྨྲ་ན་རིགས་
པ་ཡིན་ཏེ། གཞན་དུ་ན་བུམ་པ་ལ་སོགས་པ་རང་གི་ཚིག་གིས་བརྗོད་པར་བྱ་བ་
ཉིད་དུ་འགྱུར་རོ། །ཡིན་ནོ་ཞེས་བརྗོད་པར་འདོད་པ་ལ་མ་ཡིན་ནོ་ཞེས་བསྒྲུབ་་
པ་ན་རྟག་པ་བཀག་པ་ལ་བྱ་བ་ཡོད་པ་མ་ཡིན་པ་འདི་ནི་མེད་པར་དགག་པ་ལས་་
ཁྱད་པར་ཡིན་ཏེ། དཔེར་ན་སྒྲ་ནི་རྟག་པ་མ་ཡིན་ཏེ་རེག་བྱ་བ་©མ་ཡིན་པའི་
ཕྱིར་རོ་ཞེས་བྱ་བ་ལྟ་བུའོ། །འདི་ནི་ཐེ་ཚོམ་ལ་བལྟོས་ནས་མེད་པར་དགག་པ་
ཡིན་ལ། སྔ་མ་ལ་ནི་ལྡོག་པ་ལས་བལྟོས་ནས་ཡིན་ནོ། །གང་གི་ཚེ་རྟག་པ་ཉིད་
ཁས་མི་ལེན་པ་དེའི་ཚེ་ཡང་གཞན་གྱི་ཡོངས་སུ་རྟག་པའི་ཕྱིར་རམ། དེའི་དུས་
སུ་ཡོད་པ་བཞིན་དུ་གཏན་དུ་གནས་པ་བཀག་པས་གཏན་དུ་ཡོད་པ་མ་ཡིན་པ་་
ཉིད་མི་རྟག་པ་ཡིན་པས་ཉེས་པ་མེད་དོ། །གལ་ཏེ་གཉི་ག་ལ་བརྟེན་པ་ཐམས་་་
ཅད་བསྒྲུབ་བྱ་ལ་བལྟོས་ནས་གསུམ་ཡིན་ཏེ། དཔེར་ན་ལུས་ཅན་མ་ཡིན་པའི་་་་
ཕྱིར་རྟག་པའམ་མི་རྟག་པའོ་ཞེས་བྱ་བ་འདི་གང་ལས་རྣམ་པར་གཅོད་པའི་གཏན་
ཚིགས་སུ་འགྱུར་ཞེ་ན། འདི་ཡང་ལ་བལྟོས་ནས་ཐེ་ཚོམ་གྱི་གཏན་ཚིགས་ཡིན་པ་
97-338


[𰺦180a]
ཚད་མ་ཀུན་ལས་བཏུས་པའི་འགྲེལ་པ།
༣ ༣༩
དེ་ལས་གཞན་པ་ལ་རྣམ་པར་གཅོད་པ་ཡིན་ཏེ། དེ་ལྟར་ཡང་གཉི་ག་ལ་འཇུག་་
པ་ཡིན་ཡང་། ནམ་མཁའ་ལ་སོགས་པ་དང་ལས་ལ་སོགས་པ་ལ་བལྟོས་ནས་ཐེ་་
ཚོམ་བྱེད་པ་ཡིན་གྱི། རྡུལ་ཕྲ་རབ་དང་བུམ་པ་ལ་སོགས་པ་ལ་བལྟོས་ནས་ནི་མ་
ཡིན་ནོ། །དེའི་ཕྱིར་ལུས་ཅན་རྣམས་ལས་འདི་ཆོས་གཞན་བསྒྲུབ་པ་ལ་རྣམ་པར་
གཅོད་པའི་གཏན་ཚིགས་ཡིན་ཏེ། དཔེར་ན་ལུས་ཅན་མ་ཡིན་པའི་ཕྱིར་ཞེས་བྱ་
བས་བྱ་བ་མེད་པ་དང༌། བྱ་བ་དང་བཅས་པ་གྲུབ་པ་ཡིན་གྱི། ཐམས་ཅད་
ལས་ལྡོག་པ་མ་ཡིན་པའི་ཕྱིར་རྟག་པ་དང་མི་རྟག་པ་དག་གྲུབ་པ་ལ་ནི་མ་ཡིན་
ནོ༑ །དེ་ལྟར་ན་གཉི་ག་ལ་བརྟེན་པ་བསྒྲུབ་བྱ་ལ་བལྟོས་ནས་ཡང་དག་པ་དང་།
བཟློག་པ་དང་། ཐེ་ཚོམ་གྱི་གཏན་ཚིགས་ཡིན་ནོ། །དེར་སྣང་བ་དང་་
བཅས་པའི་གཏན་ཚིགས་བཤད་ཟིན་ཏོ།། །། །
ད་ནི་གཞན་དག་གི་འདོད་པ་རྣམས་ལ་བརྟག་པར་བྱ་སྟེ། རེ་ཞིག་རྩོད་པ་
བསྒྲུབ་པར་ནི་དེ་ལྟ་བུའི་མེད་ན་མི་འབྱུང་བའི་ཆོས་ཉེ་བར་བསྟན་པ་ནི་གཏན་་
ཚིགས་སོ་ཞེས་བྱ་བ་དེ་ལ། གལ་ཏེ་དེ་འདྲ་མེད་ན་ནི། །མེད་ཉིད་ཐུན་མོང་མ་
ཡིན་འགྱུར། །གལ་ཏེ་རེ་ཞིག་དེ་ལྟ་བུ་མེད་ན་མེད་པ་ཉིད་ཅེས་ངེས་པར་གཟུང་
ན་ནི་དེའི་མཉན་པར་བྱ་བའི་ཕྱིར་རྟག་ཅེས་བྱ་བ་འདི་ཡང་གཏན་ཚིགས་སུ་ཐལ་་
བར་འགྱུར་ཏེ། རྟག་པ་ཉིད་མེད་ན་བུམ་པ་ལ་སོགས་པ་རྣམས་ལ་མེ་མཐོང་བ་
ནི་མ་ཡིན་ནོ། །མེད་ཉིད་ནི་ཞེས་ངེས་བཟུང་ན། །ལྷན་ཅིག་པ་ཉིད་འབའ་་
ཞིག་འགྱུར། །དེ་ལྟ་བུ་མེད་པ་ཉིད་ན་མེད་ཅེས་འདིར་བྱེད་ན་ནི་ལྷན་ཅིག་པ་་་
ཡང་མེད་པའི་ཕྱིར་མཉན་པར་བྱ་བ་ཉིད་ལ་ཐལ་བར་འགྱུར་བ་མ་ཡིན་དུ་ཟད་མོད།
འོན་ཀྱང་མེད་པ་ཉིད་ལ་མེད་ཅེས་ངེས་པར་གཟུང་བའི་ཕྱིར་དེ་ལ་ཤུགས་ཀྱི་ལྷན་་
ཅིག་པ་ཁོ་ན་གཏན་ཚིགས་སོ་ཞེས་བྱ་བར་འགྱུར་རོ། །དེ་ལ་བྱས་པའི་ཕྱིར་ཞེས་
97-339


[𰺧180b]
པ་ལ་
༣ ༤༠
བསྟན་འགྱུར། ཚད་མ། ༼ཅི་ ༡༨༩
བྱ་བ་ཁོ་ན་མི་རྟག་པ་ལ་གཏན་ཚིགས་ཉིད་དུ་འགྱུར་གྱི། ། རྩོལ་བ་ལས་བྱུང་བ་་
ཉིད་ནི་མ་ཡིན་ཏེ། མི་རྟག་པ་ཉིད་དང་ལྷན་ཅིག་པ་མ་ཡིན་ཏེ་དེ་མེད་ཀྱང་མི་་
རྟག་པ་ཉིད་མཐོང་བའི་ཕྱིར་རོ། །དེ་འདྲ་ཉིད་ཅེས་ཀྱང་མི་འདོད། །ཅི་སྟེ་་་་
ཡང་དེ་འདྲ་བ་ཉིད་ཅེས་ངེས་པར་གཟུང་ན་དེ་འདྲ་བ་ཉིད་དང་ལྷན་ཅིག་ཡོད་་་
པའི་ཕྱིར་སྔ་མ་དག་ལ་ཐལ་བར་མི་འགྱུར་བ་བདེན་མོད་ཀྱི། འོན་ཏེ་དེ་ལྟ་ན་་་་
ཡང་གང་བསྒྲུབ་པར་བྱ་བའི་རིགས་ཁོ་ན་མེད་པ་”ལྟ་བུའི་ཆོས་འགའ་ཞིག་ནི་ཡོད་
པ་མ་ཡིན་ནོ། །གཅིག་ཀྱང་དུ་མའི་ཆོས་སུ་མཐོང་། །གཏན་ཚིགས་གཅིག་་
ཀྱང་དུ་མ་མེད་ན་མི་འབྱུང་བར་མཐོང་བ་ཡིན་ཏེ། དཔེར་ན་མི་རྟག་པ་དང་་
བདག་མེད་པ་ལ་སོགས་པ་རྣམས་ལ་བྱས་པ་ཉིད་ལྟ་བུའོ། །དེ་ལྟར་ན་ངེས་པར་
གཟུང་བ་གསུམ་ཀ་ཡང་བཅས་པ་ཡིན་ནོ། །ཡང་འདིར་འདྲ་བའི་ལྷན་ཅིག་སྤྱོད་
པའི་གཏན་ཚིགས་ལ་བརྟེན་ནས་བསམ་པར་བྱ་སྟེ། ཅི་འདི་རེ་ཞིག་ཅི་ལྟར་་
བསྟན་པ་དེ་ལྟར་མཚན་ཉིད་དུ་བརྗོད་པར་བྱའམ། ཅི་སྟེ་ཅི་ལྟར་གྱུར་པའི་དོན་
གྱི་ཡིན། ཅིར་འགྱུར་ཞེ་ན། དེ་བདག་ཉིད་ཀྱི་བསྟན་ཅེ་ན། ། གཏན་ཚིགས་
སྨྲས་པས་མི་ནུས་སོ། །རྩོལ་བ་ལས་བྱུང་བའི་ཕྱིར་ཞེས་བྱ་བ་ལ་སོགས་པ་འདིས་
ནི་བསྒྲུབ་པར་བྱ་བ་དང་མེད་ན་མི་འབྱུང་བ་ཉིད་དུ་བསྟན་པར་ནུས་པ་མ་ཡིན་ནོ།།
ཡང་དག་པའི་དོན་གྱི་ཡིན་ནོ་ཞེ་ན། ཅི་སྟེ་འདི་ཅི་ལྟ་བུར་འགྱུར་བའི་དོན་གྱིས་
ཡོད་པ་དེ་ལྟར་མཚན་ཉིད་བརྗོད་པ་དེ་ལྟ་ན་ཡང་། རྒྱུ་གང་གིས་སམ་གང་ལ་་་
ཞེས༑ །མ་བརྗོད་པར་འགྱུར་རོ། །གལ་ཏེ་གཏན་ཚིགས་ཀྱང་རང་གི་མཚན་
ཉིད་ཀྱིས་ཉེ་བར་བསྟན་པར་བྱ་བ་མ་ཡིན་ན། འོ་ན་གང་གི་བདག་ཉིད་ཀྱི་ཉེ་་་
བར་བསྟན་པར་བྱ་གང་ཞེས་བྱ་བ་མ་བསྟན་པར་འགྱུར་ཏེ། ཤེས་བྱེད་ལས་ནི་་་
འདས་པ་ཡིས། །དེ་ལྟར་དོན་བསྒྲུབ་མ་མཐོང་ངོ༌། །ཤེས་པར་བྱེད་པའི་རྒྱུ་ནི་
97-340


[𰺨181a]
ཚད་མ་ཀུན་ལས་བཏུས་པའི་འགྲེལ་པ།
༣ ༤༡
རང་གི་མཚན་ཉིད་མ་གཟུང་བར་ཤེས་པར་བྱ་བའི་དོན་ཤེས་པར་བྱེད་པ་མ་ཡིན་ནོ། །
མིག་གི་གཟུང་སོགས་སྒྲ་ཡི་ནི། །མི་རྟག་པ་ལ་གཏན་ཚིགས་འགྱུར། །གལ་ཏེ་
དེའི་བདག་ཉིད་དུ་བཟུང་ནས་མཚན་ཉིད་དུ་བརྗོད་པར་བྱེད་ན། མིག་གིས་་
བཟུང་བར་བྱ་བ་ཉིད་ཀྱང་ལྷན་ཅིག་རྒྱུ་བའི་མི་རྟག་པ་ལ་གཏན་ཚིགས་སུ་འགྱུར་རོ། །
འོན་ཏེ་གང་གིས་མ་བསྟན་པ་དེ་གཏན་ཚིགས་མ་ཡིན་ནོ་ཞེ་ན། མ་བསྟན་པ་
ཞེས་བྱ་བ་འདི། ཅི་ལྟར་གང་ལ་ཞེས་མ་བརྗོད། །གང་ཞིག་ཅི་ལྟར་དང་:གང་
ལ་ཞེས་བྱ་བ་མ་བསྟན་པ་དེ་གཏན་ཚིགས་མ་ཡིན་ནོ་ཞེས་བྱ་བ་འདི་མ་བརྗོད་པ་
ཡིན་ནོ། །ལྷན་ཅིག་རྒྱུ་བའི་བསྒྲུབ་བྱ་ལ། །ཅི་སྟེ་ཡང་དེ་འདྲ་བ་དང་ལྷན་ཅིག་
རྒྱུ་བའི་བསྒྲུབ་པར་བྱ་བ་ལ་གང་གིས་ཉེ་བར་མ་བསྟན་པར་འགྱུར་རོ་ཞེ་ན། དེ་
ནི་མ་ཡིན་དཔེ་གཉིས་ལས་རྟོགས་ཕྱིར། །དེ་འདྲ་བའི་ལྷན་ཅིག་རྒྱུ་བ་ཉིད་ནི་ཕྱི་
རོལ་གྱི་དོན་ཉེ་བར་སྡུད་པར་བྱེད་པ་ཆོས་མཐུན་པ་དང་མི་མཐུན་པའི་དཔེ་གཉིས་
པོ་དག་གིས་རྟོགས་པ་ཡིན་ཏེ། དེ་དག་འབྲེལ་པར་སྟོན་པར་བྱེད་པ་ནི་དཔེ་ཡིན་
ནོ་ཞེས་ཇི་སྐད་བཤད་པ་ལྟ་བུའོ། །བསྒྲུབ་བྱ་ལ་གང་གིས་ཉེ་བར་མ་བསྟན་པ་་་
ཞེས་བརྗོད་པར་གང་ཡིན་པ་དེ་ལ་བསམ་པར་བྱ་སྟེ། མི་རྟག་སོགས་ལའང་དེ་་་
མཐོང་ན། །དེ་ལས་གཞན་ནི་ཅི་ཞིག་འགྲུབ། །གལ་ཏེ་བསྒྲུབ་པར་བྱ་བ་མི་་་་
རྟག་པ་ཉིད་ལ་བྱས་པ་ཉིད་གཏན་ཚིགས་སུ་རབ་སྟོན་པར་བྱེད་ན། གང་འགྲུབ་
པའི་དོན་དུ་དཔེ་བརྗོད་པར་བྱེད་པ། མ་གྲུབ་པ་གཞན་ཅི་ཞིག་ཡོད། །
གཞན་ནི་བསྒྲུབ་བྱར་བརྗོད་པ་མ་ཡིན་ནོ། །གང་ལ་ཉེ་བར་བསྟན་པ་ཞེས་བྱ་
བ་འདི་ཡང་རིགས་པ་མ་ཡིན་ནོ།། :དེ་ནས ། །
དེ་རིགས་པ་ཅན་རྣམས་ནི་དཔེ་དང་ཆོས་མཐུན་པ་ལས་བསྒྲུབ་བྱ་སྒྲུབ་པར་་
བྱེད་པ་ལས་གཏན་ཚིགས་སོ་ཞེས་ཟེར་བ་དེ་ལ། ། གལ་ཏེ་ཆོས་མཐུན་སྒྲུབ་བྱེད་ན།།
97-341


[𰺩181b]
༣ ༤༢
བསྟན་འགྱུར།
ཚད་མ།
༼ཅེ༽
༡༨༩
ངག་ཡན་ལག་མིན། གལ་ཏེ་ཆོས་མཐུན་པ་ཉིད་བསྒྲུབ་བྱ་སྒྲུབ་པར་བྱེད་པའི་་
གཏན་ཚིགས་ཡིན་ན། ངག་གི་ཡན་ལག་གཏན་ཚིགས་སུ་མི་འགྱུར་ཏེ་ཐ་དད་དུ་
འཇུག་པའི་ཕྱིར་རོ། །ཐ་དད་པ་ཡིན་ན་ཐ་མི་དད་པར་འཇུག་པ་རྣམས་ལ་ལྷན་
ཅིག་པར་བརྗོད་པར་འདོད་པ་ཡིན་ཏེ། སྡེ་ལ་སོགས་པ་བཞིན་ནོ། །དོན་
ནི་དམ་བཅའ་བ་ལ་སོགས་པ་རྣམས་དང་ཐ་མི་དད་པར་འཇུག་པ་ནི་མ་ཡིན་ཏེ།
དོན་བརྗོད་པ་ཡིན་པའི་ཕྱིར་རོ།	།གཞན་ཡང་། ། ལྔ་པ་མིན། ལྔ་པ་ཡང་་
ཐོབ་པར་མི་འགྱུར་ཏེ་གལ་ཏེ་དཔེ་དང་ཆོས་མཐུན་པ་ཁོ་ན་བསྒྲུབ་བྱ་སྒྲུབ་པར་
བྱེད་པ་ཡིན་ན། དེ་ལས་དེ་ཉིད་མི་འགྱུར་ཏེ། ཁྱད་:པར་དང་ཁྱད་པར་ཅན་
དག་རྣམ་པར་དབྱེ་བ་ཐ་དད་པར་ནི་མཐོང་བའི་ཕྱིར་རོ། །ངག་ཡིན་ནོ་ཞེ་ན།
དཔེ་དང་ཆོས་ཅན་མཐུན་པ་ལས་ཚིག་གང་ཞིག་བརྒྱུད་པ་ཡིན་པ་དེ་བསྒྲུབ་བྱ་སྒྲུབ་
པར་བྱེད་པའི་གཏན་ཚིགས་ཡིན་ནོ་ཞེས་བྱ་བ་འདིར་འགྱུར་རོ་ཞེ་ན། དེ་ལྟ་ན་་
དེ་ཁྱད་བྱར་འགྱུར། ཅིའི་ཕྱིར་ཞེ་ན། དཔེ་དང་ཆོས་མཐུན་པ་ལས་ཚིག་
བཞིན་དུ་ཤེས་པ་དང་འདོད་པ་ལ་སོགས་པ་ཡང་ཡིན་པའི་ཕྱིར་ཁྱད་པར་བརྗོད་་་
པར་བྱའོ། །བརྗོད་པར་མི་བྱ་སྟེ་གང་གི་ཕྱིར། སྒྲུབ་བྱེད་ཡིན་ཕྱིར་མི་སྲིད་དོ། །
བསྒྲུབ་བྱ་སྒྲུབ་པར་བྱེད་པ་ཞེས་བརྗོད་པའི་ཕྱིར་ཤེས་པ་དང་འདོད་པ་ལ་སོགས་པ་
རྣམས་ལ་ཡང་མི་སྲིད་དོ། །དེ་དག་ནི་བསྒྲུབ་བྱ་སྒྲུབ་པར་བྱེད་པ་མ་ཡིན་ནོ་ཞེ་ན།
བསྒྲུབ་བྱ་སྒྲུབ་པར་བྱེད་པ་གང་ཞིག་ཡིན། གལ་ཏེ་དངོས་སུ་འདོད་པ་ཡིན་ནམ་
ཅི་སྟེ་བརྒྱུད་པས་ཡིན། ཅིར་འགྱུར་ཞེ་ན། གཉི་གའང་གཞན་ལ་དེར་འགྱུར་
རོ༑ །གལ་ཏེ་དངོས་སུ་ཡིན་ན་ཉན་པ་པོའི་འབྲེལ་པ་དྲན་པ་གང་ཡིན་པ་དེ་ཁོ་
ན་གཏན་ཚིགས་སུ་འགྱུར་རོ། །ཅི་སྟེ་བརྒྱུད་པས་ཡིན་ན་ཡང་། ཉན་པ་པོའི་
གཏན་ཚིགས་ཀྱི་ཤེས་པ་གང་ཡིན་པ་དེ་གཏན་ཚིགས་སུ་འགྱུར་རོ། །གལ་ཏེ་
97-342


[𰺪182a]
ཚད་མ་ཀུན་ལས་བཏུས་པའི་འགྲེལ་པ།
བརྒྱུད་པས་བསྒྲུབ་བྱ་སྒྲུབ་པར་བྱེད་པ་གང་ཡིན་པ་དེ་གཏན་ཚིགས་ཡིན་ལ། དེ་
ཉན་པ་པོའི་ཤེས་པ་ལ་ཐལ་བར་ཡང་མི་འགྱུར་ཏེ། གང་གི་ཕྱིར། ། དེ་ནི་ཆོས་
མཐུན་གཏན་ཚིགས་མིན། །དེ་ནི་ཚིགས་ལས་ཡིན་གྱི་དཔེ་དང་ཆོས་མཐུན་པ་
ལས་ནི་མ་ཡིན་ནོ་ཞེ་ན། མ་ཡིན་དེ་ལས་སྐྱོན་གཉིས་ཕྱིར། །དཔེ་གང་“ཆོས་་
མཐུན་པ་ལས་ཀྱང་ཡིན་ན་དངོས་སམ་བརྒྱུད་པས་ཡིན། གཉི་ག་ལྟར་ན་ཡང་་
ཉེས་པ་ཡོད་དེ། གལ་ཏེ་དངོས་སུ་ཡིན་ན་སྨྲ་བ་པོའི་ཆོས་མཐུན་པའི་ཤེས་པ་་
གང་ཡིན་པ་དེ་གཏན་ཚིགས་སུ་འགྱུར་ཏེ། དེ་ནི་ཆོས་མཐུན་པ་ལས་དངོས་ཡིན་
ལ། བརྒྱུད་པས་བསྒྲུབ་བྱ་སྒྲུབ་པར་བྱེད་པའང་ཡིན་ནོ། །ཅི་སྟེ་བརྒྱུད་པས་
ཡིན་ན་ཡང་ཉན་པ་པོའི་གཏན་ཚིགས་ལ་སོགས་པའི་ཤེས་པ་གང་ཡིན་པ་དེ་ལ་་
ཐལ་བར་འགྱུར་བའི་གནས་སྐབས་དེ་ཡིན་ནོ། །གལ་ཏེ་དེ་ལྟ་ན་སྐབས་སུ་བབ་་་
པའི་ཕྱིར་ཁྱད་པར་དུ་མི་བྱ་སྟེ། ། བསྒྲུབ་བྱ་སྒྲུབ་པའི་སྐབས་ཡིན་ནོ་ཞེ་ན།
སྐབས་ཉིད་ཡིན་ན་གཞན་ལ་སྲིད། །སྐབས་སུ་བབ་པ་ཉིད་ལ་ཡང་དཔེ་དང་ཆོས་
མཐུན་པ་ལ་བསྟན་པ་གང་ཡིན་པ་དེ་གཏན་ཚིགས་གང་ཡིན་ན། དཔེ་དང་ཆོས་
མཐུན་པ་མ་ཡིན་པའི་ཕྱིར་གཞན་ཡིན་པ་ལ་ཡང་འགྱུར་ཏེ། དཔེ་དང་ཆོས་་་
མཐུན་པ་ལ་བལྟོས་པའི་ཡན་ལག་ཕྱི་མ་བསྟན་པ་དེ་ཡང་གཏན་ཚིགས་སུ་འགྱུར་རོ། །
ཉེས་པ་འདི་:ན་མེད་དེ་རང་གི་མཚན་ཉིད་བསྟན་པས་དཔེ་ལ་སོགས་པ་རྣམས་་་
གཏན་ཚིགས་ཉིད་ཡིན་པ་ལ་གནོད་པར་འགྱུར་ཏེ། རང་མཚན་ཉིད་ཀྱི་གནོད་
ཅེ་ན། །མ་ཡིན་རྣམ་བརྟག་སོགས་སྲིད་ཕྱིར། །གནོད་པ་བཞིན་དུ་གཅིག་ཏུ་་
ཐོབ་པ་རྣམས་ལ་ནི་རྣམ་པར་བརྟག་པ་དང་བསྡུ་བ་ཡང་ཡོད་པའི་ཕྱིར་ཐེ་ཚོམ་དུ་
འགྱུར་རོ། །དེའི་ཕྱིར་དྲུག་པ་ཡོད་མོད། དཔེ་དང་ཆོས་མཐུན་པའི་བསྒྲུབ་བྱ་
སྒྲུབ་པར་བྱེད་པ་ནི་གཏན་ཚིགས་སོ་ཞེས་ཇི་ལྟར་གཞན་ལ་དེ་དང་ལྡན་པའི་ཆོས་་
97-343


[𰺫182b]
བསྟན་འགྱུར།
ཚད་མ།
ཅིའི
༡༨༩།
ཀྱི་གཏན་ཚིགས་ཡིན་ཏེ་དེ་ལྟ་ནའང་ཐེ་ཚོམ་ཡོངས་སུ་སྤངས་པ་ཡིན་ནོ། །དེ་་
ལྟར་བསྟན་པར་མི་བྱ་སྟེ་གང་གི་ཕྱིར། དེ་ལ་ཡང་། ཁྱད་པར་དོན་མེད་པར་
འགྱུར་རོ། །གང་གི་ཕྱིར་དྲུག་པར་བྱས་ན་ཡང་བསྒྲུབ་བྱ་སྒྲུབ་བྱེད་སྨོས་པ་ལྷག་་
པར་འགྱུར་རོ། །འོན་ཏེ་དེ་ཁྱད་པར་དུ་བྱ་བའི་དོན་དུ་འགྱུར་ཏེ་ཆོས་མཐུན་པ་
ཐམས་ཅད་ཀྱི་རང་གི་ངག་ནི་གཏན་ཚིགས་མ་ཡིན་ཏེ། ངག་ཀུན་ལ་མི་འདོད་ཅེ་
ན༑ གང་འདོད་དེ་ནི་ཁྱད་པར་གྱི། །གལ་ཏེ་ཆོས་མཐུན་པ་ཐམས་ཅད་ཀྱི་
ཚིག་ནི་གཏན་ཚིགས་མ་ཡིན་ནོ་ཞེ་ན། འོན་ཏེ་གང་ཆོས་མཐུན་པ་ཁོ་ནའི་ཚིག་
གཏན་ཚིགས་ཡིན་ན་དེ་ཁྱད་པར་དུ་བྱ་མོད། ། ཚིག་གི་ཁྱད་པར་གྱི་དོན་ཅི་ཞིག་
ཡོད། འོན་ཏེ་སྒྲ་ལ་ཁྱད་པར་མི་སྲིད་པའི་ཕྱིར་དོན་ལ་རྟོགས་པར་འགྱུར་ཏེ།
དཔེར་ན་དམ་བཅའ་དང་གཏན་ཚིག་ི འགལ་བར་བརྗོད་པ་བཞིན་ནོ་ཞེ་ན།
དེ་ལྟར་ཡང་མི་རིགས་ཏེ། གང་གི་ཕྱིར། དགོས་པས་སྟོང་ན་གཙོ་བོ་ཡི། །
སྒྲ་དོན་ལས་འདས་འདོད་མ་ཡིན། །རྒྱུ་མཚན་མེད་པར་གཙོ་བོའི་སྒྲའི་དོན་ལས་
འདས་པ་ནི་རིགས་པ་མ་ཡིན་པས་དེའི་ཕྱིར་ཆོས་མཐུན་པ་ཁོ་ནས་ཁྱད་པར་བྱའི། །
སྒྲའི་ཁྱད་པར་གྱི་ནི་དོན་མེད་དོ། །ཇི་ལྟར་སྒྲུབ་བྱེད་མ་ཡིན་པ་ལས་ཁྱད་པར་དུ་
བྱེད་པ་དེ་བཞིན་དུ་ཁྱད་པར་དུ་བྱའོ། །ཅི་སྟེ་བསྒྲུབ་བྱ་སྒྲུབ་པར་བྱེད་པ་སྨོས་པ་
ཉིད་ཀྱིས་དེ་ཁྱད་པར་དུ་བྱས་པ་ཡིན་ནོ་ཞེ་ན། འདི་ཁྱད་པར་དུ་བྱ་བ་ནི་མ་ཡིན་
གྱི་འོན་ཀྱང༌། རྣམ་གྲངས་ཙམ་ཡིན། ཡན་ལག་ཐམས་ཅད་བསྒྲུབ་པར་་་
བྱ་བ་དང་སྒྲུབ་པར་བྱེད་པ་ཡིན་པ་དེའི་ཕྱིར་དེ་ལྟར་ཆོས་མཐུན་པའི་ཁྱད་པར་དུ་
གཏོགས#𱎔་པ་“ནི་མ་ཡིན་ནོ། །འོན་ཏེ་དེ་ལྟར་ན་སྒྲུབ་པར་བྱེད་པ་མ་ཡིན་པའི་་་་
ཆོས་མཐུན་པ་དང་མི་མཐུན་པའི་ལས་བཟློག་པ་དེ་བསྒྲུབ་པར་བྱ་བ་སྒྲུབ་པར་བྱེད་
པར་གཟུང་བར་བྱའོ། །སྒྲུབ་བྱེད་མ་ཡིན་པ་གང་ཡིན། གཏན་ཚིགས་ལྟར་་་་
97-344


[𰺬183a]
ཚད་མ་ཀུན་ལས་བཏུས་པའི་འགྲེལ་པ། ། ད་
༣༤༥
སྣང་བའོ། ་ །གང་ཆོས་མཐུན་པ་དང་མི་མཐུན་པའི་གཏན་ཚིགས་ལྟར་སྣང་བ་མ་
ཡིན་པ་ནི་གཏན་ཚིགས་སོ་ཞེས་བརྗོད་པ་ཡིན་ནོ་ཞེ་ན། དེ་ལྟར་ཡང་ཁྱད་པར་
མི་རིགས་ཏེ། གང་གི་ཕྱིར། སྤྱིར་བཏང་ནི། དམིགས་ཀྱིས་བསལ་ལ་ཡོད་་
མ་ཡིན། །གལ་ཏེ་འཁྲུལ་པ་ལ་སོགས་པ་ཆོས་མཐུན་པ་དང་མི་མཐུན་པ་གཏན་་
ཚིགས་སུ་ལྟར་སྣང་བ་ཡིན་ན། དེ་ལ་གཏན་ཚིགས་ཉིད་དུ་མི་འགྱུར་ཏེ།
དམིགས་ཀྱི་བསལ་བའི་ཡུལ་ལ་ཕྱིར་བཏང་བའི་གོ་སྐབས་མེད་པའི་ཕྱིར་རོ། །
སྔར་དམིགས་ཀྱི་བསལ་བ་མངོན་པར་འཇུག་པར་བྱེད་ལ་ཕྱིས་སྤྱིར་བཏང་བའམ་་
དམིགས་ཀྱི་བསལ་བའི་ཡུལ་བཏགས་ནས་དེ་ནས་ཕྱིར་བཏང་བ་འཇུག་པར་བྱེད་དོ། །
གཞན་ཡང་། དེར་སྣང་བས་སྟོང་མཐུན་པའི། །ཆོས་དང་གཞན་ཉིད་གཏན་
ཚིགས་འགྱུར། །གལ་ཏེ་གཏན་ཚིགས་ལྟར་སྣང་བ་ལས་གཞན་པ་ཆོས་མཐུན་པ་
དང་མི་མཐུན་པའི་གཏན་ཚིགས་སྒྲ་རྟག་སྟེ། > མཉན་པར་བྱ་བ་ཡིན་པའི་ཕྱིར་སྒྲ་
ཉིད་བཞིན་ནོ་ཞེས་བྱ་བ་འདི་དཔེ་དང་མཚུངས་པའི་ཆོས་ཉིད་ཡིན་པས་གཏན་་
ཚིགས་སུ་འགྱུར་བའམ། ཆོས་གཞན་ཉིད་ནི་བུམ་པ་ལ་སོགས་པ་ཆོས་མི་མཐུན་
པ་སྟེ་དཔེར་ན་སྒྲ་རྟག་སྟེ་རྩོལ་བ་ལས་བྱུང་བའི་ཕྱིར་རོ། །གློག་ལ་སོགས་པ་ཆོས་
མི་མཐུན་པས་སོ། །ཆོས་མཐུན་པ་དང་མི་མཐུན་པ་འདི་དག་ནི་གཏན་ཚིགས་་་
ལྟར་སྣང་བ་རྣམས་ལ་སྲིད་པ་མ་ཡིན་ནོ། །གཞན་ནི་བསྒྲུབ་བྱ་སྒྲུབ་པར་བྱེད་པ་
སྔ་མས་ཁྱད་པར་དུ་བྱ་བར་འདོད་དེ། དཔེས་ཆོས་མཚུངས་པ་ལས་བསྟན་པའི་
བསྒྲུབ་བྱ་སྒྲུབ་པར་བྱེད་པ་གང་ཡིན་པ་དེ་གཏན་ཚིགས་ཡིན་ནོ། །གང་ཡང་་
བསྒྲུབ་བྱ་དང་ཆོས་མཐུན་པ་ལ་སོགས་པ་དེ་དཔེ་ལ་སོགས་པ་ཡིན་ནོ་ཞེས་བྱ་བ་་
འདི་བརྗོད་པ་ཡིན་ནོ། །དེ་དག་ལ་ཡང་ཐེ་ཚོམ་མི་ཟ་བའི་དོན་དུ་དྲུག་པ་རིགས་
པ་ཡིན་ནོ། །གཏན་ཚིགས་ལྟར་སྣང་བ་ལས་བཟློག་པ་ཡང་གཏན་ཚིགས་ཉིད་
97-345


[𰺭183b]
༣ ༤༦
བསྟན་འགྱུར།
ཚད་མ།
༼ཅི་
༡༨༩
དུ་ཐལ་བའི་ཕྱིར་གཏན་ཚིགས་ཀྱི་མཚན་ཉིད་དུ་མི་རིགས་སོ།། ། ། ། །
བྱེ་བྲག་པ་རྣམས་ཀྱང་། དེ་ལྡན་ཆོས་ནི་གཏན་ཚིགས་སོ། །བརྗོད་པ་་
ཞེས་བྱ་བ་འཇུག་གོ། །འདིར་ཡང་གལ་ཏེ་དེའི་སྒྲ་བསྒྲུབ་བྱ་བརྗོད་པ་དང་འབྲེལ་
པར་བྱེད་ན་བསྒྲུབ་བྱ་དེ་ཁོ་ནས་དེ་དང་ལྡན་པར་འགྱུར་ལ། དེ་ཡང་བསྡུས་པ་་
དང་། ཆོས་དང་ཆོས་ཅན་དུ་འགྱུར་བ་ཡིན་ནོ། །གལ་ཏེ་བསྡུས་པ་ཡིན་པ་ན་
དེ་ལྟ་ན། བསྡུས་པ་ཁོ་ནའི་ཆོས་སུ་འགྱུར། སྒྲ་མི་རྟག་ཅེས་བྱ་བ་འདིར་་
བསྡུས་པ་ལ་མི་རྟག་པ་ཉིད་ཆོས་ཡིན་པའི་ཕྱིར་མི་རྟག་པ་བརྗོད་པ་གཏན་ཚིགས་་
སུ་འགྱུར་ཏེ། སྡོམ་པ་ལ་ཆོས་གཞན་ནི་ཡོད་པ་མ་ཡིན་ནོ། །རྭ་ཅན་ཡིན་པ་་་
དེའི་ཕྱིར་རྟ་ཡིན་ནོ་ཞེས་བསྒྲུབ་པར་བྱ་བ་འདི་ལ་ཡང་རྭ་ཅན་ཉིད་ཆོས་ཡིན་པའི་
ཕྱིར་གཏན་ཚིགས་སུ་འགྱུར་རོ། །ཅི་སྟེ་ཆོས་ཡིན་ན་དེ་ལ་བྱས་པ་ཉིད་ལ་སོགས#𱎕་
པ་སྲིད་པ་མ་ཡིན་ནོ། །ཅི་སྟེ་ཆོས་ཅན་ཡིན་ནོ་ཞེ་ན། དེ་ནི་མ་ཡིན་ཏེ་དེ་ནི་་་
གྲུབ་པའི་ཕྱིར་རོ། །མི་རྟག་པ་ཉིད་དུ་བསྒྲུབ་པར་བྱ་ཞེ་ན། ། མ་ཡིན་ཏེ་བསྡུས་
པ་དོན་ཡིན་པའི་ཕྱིར་རོ། །མི་རྟག་པ་ཉིད་ཀྱི་སྒྲ། སྒྲའི་མི་རྟག་པ་སྒྲ་མི་རྟག་་
ཅེས་བྱ་བ་འདི་དག་ནི་བསྡུས་པའི་དོན་ཏེ། རྣམ་པར་གཅོད་པའི་འབྲས་བུ་ཅན་
ཡིན་པའི་ཕྱིར་རོ། །དེ་ལྟར་ན་འདིར་བསྡུས་པའི་དོན་ཉིད་བསྒྲུབ་བྱར་སྲིད་པ་་་
ཡིན་གྱི། ཆོས་དང་ཆོས་ཅན་བསྒྲུབ་བྱར་མིན། །མི་སྲིད་དེ་ཉེས་པ་དང་བཅས་
པའི་ཕྱིར་རོ། །ཅི་སྟེ་ཐལ་བར་གྱུར་པ་ཡིན་ཡང་དེའི་བསྒྲུབ་བྱ་དང་འབྲེལ་པར་་
བྱ་སྟེ། ། དེ་ལ་བསྡུས་པ་དང་ཆོས་ཅན་དག་ལས་གང་གི་ཆོས་སུ་འགྱུར་པ་ལྡན་པ་
ཞེས་བྱ་བ་གཞན་ནི་ཡོད་པ་མ་ཡིན་པའི་ཕྱིར་ཆོས་མི་རྟག་པ་ཁོ་ན་བསྒྲུབ་བྱ་གདོན་
མི་ཟ་བར་ཁས་བླང་བར་བྱའོ། །དེས་ན་སྒྲ་ཁོ་ན་དེ་དང་ལྡན་པ་ཞེས་བྱ་བ་ཡིན་ལ།
དེའི་ཆོས་གང་ཡིན་པ་དེ་གཏན་ཚིགས་ཡིན་ནོ་ཞེ་ན། དེ་ལ་ཡང་ཐུན་མོང་བ་་
97-346


[𰺮184a]
ཚད་མ་ཀུན་ལས་བཏུས་པའི་འགྲེལ་པ།
དང་ཁྱད་པར་ཅན་ཡོད་པ་ཡིན་ན། ཁྱད་པར་བསྒྲུབ་བྱ་ལྡན་པའི་ཆོས་ཐོབ་སྟེ།
བསྒྲུབ་བྱ་དང་ལྡན་པའི་ཆོས་ཁོ་ན་ཞེས་ངེས་པར་བཟུང་བ་ལ་དོགས་པ་འགའ་ཞིག་
ཡོད་པ་མ་ཡིན་ཏེ། ཆོས་ཅན་ལ་ཐལ་བར་མི་འགྱུར་བའི་ཕྱིར་རོ། །དེས་ན་་
བསྒྲུབ་པར་བྱ་བ་དང་ལྡན་པ་ཁོ་ནའི་ཆོས་ཞེས་བྱ་བ་ཉེ་བའི་ཕྱིར་དེ་ལ་ཐོབ་པོ། །
དེ་ལྟ་ན་ཡང་སྒྲ་རྟག་སྟེ་མཉན་པར་བྱ་བ་ཡིན་པའི་ཕྱིར་ཞེས་བྱ་བ་ཡང་གཏན་་་
ཚིགས་སུ་འགྱུར་རོ། །བསྒྲུབ་པར་བྱ་བའི་ཆོས་ལ་ཡང་མཚུངས་སོ་ཞེ་ན། མ་་་
ཡིན་ཏེ་གཞན་ལ་རྣམ་པ་གཉིས་སུ་འཇུག་ཅེས་བྱ་བ་འདི་དེ་ཁྱད་པར་དུ་བྱེད་པའི་
ཕྱིར་རོ། །ཐུན་མོང་མ་ཡིན་པ་ནི་གཞན་ལ་མི་འཇུག་པའི་ཕྱིར་མཚུངས་པ་མ་་
ཡིན་ནོ། །མི་རྟག་པ་ཉིད་ཙམ་གྲུབ་པར་བྱ་བ་ཉིད་ཡིན་ན་ཡང་སྒྲ་ལས།
གཞན་ལ་2ཡང་། དེ་དང་ལྡན་པ་བུམ་པ་ལ་སོགས་པའི་ཆོས་བརྗོད་པ་གཏན#𱎖་་་
ཚིགས་སུ་འགྱུར་བའི་ཕྱིར་མིག་གིས་གཟུང་བར་བྱ་བ་ཉིད་བརྗོད་པ་ཡང་གཏན་་
ཚིགས་སུ་འགྱུར་རོ།	།གཞན་ཡང་། ངེས་པ་མེད། མ་ངེས་པ་ཡང་ཐེ་ཚོམ་་
གྱི་གཏན་ཚིགས་ཏེ་འཁྲུལ་པའོ། །དེའི་གཏན་ཚིགས་སུ་འགྱུར་ཏེ། དཔེར་ན་
རྟག་པ་ཡིན་ཏེ། ལུས་ཅན་མ་ཡིན་པའི་ཕྱིར་ཞེས་བྱ་བ་ལྟ་བུའོ། །དེ་ཙམ་ཞིག་
བརྟག་8པར་བྱ་བར་འགྱུར་ན་ཐམས་ཅད་དུ་ཡང་མི་རིགས་པ་དེའི་ཕྱིར་དེ་དང་་་་
ལྡན་པའི་ཆོས་མཐུན་པ་ལ་འཁྲུལ་པ་མེད་པ་ཞེས་བརྗོད་པར་བྱ་སྟེ། དེ་ལྟ་ན་དེ་
དང་ལྡན་པའི་ཆོས་མཐུན་པ་ནི་བསྒྲུབ་བྱ་ཡིན་པའི་ཕྱིར་ཆོས་མ་ཡིན་པ་དང་མཉན་
པར་བྱ་བ་ཉིད་ཡོངས་སུ་སྤངས་པ་ཡིན་ལ་འཁྲུལ་པ་མེད་པ་བརྗོད་པ་དང་ངེས་་
པར་གཟུང་བས་འཁྲུལ་པའི་ཆོས་བརྗོད་༸སྤངས་པ་ཡིན་ནོ། །སྔར་བརྗོད་པ་ལ་
ནི་ཇི་སྐད་བཤད་པའི་ཉེས་པ་དང་། མཁའ་སོགས་ཡོད་པར་བསྒྲུབ་པ་ལ་སྦྱོར་བ་
འཐད་པ་མ་ཡིན་ནོ། །དེ་ལ་དམ་བཅའ་བ་དང་ལྡན་པའམ་བསྒྲུབ་བྱ་དང་ལྡན་་་
97-347


[𰺯184b]
བསྟན་འགྱུར།
ཚད་མ། ༼ཅེ༽
༡༨༩
པ་གྲུབ་པ་དག་ལ་ཆོས་ཡོད་པ་མ་ཡིན་ཏེ་ཆོས་ཅན་ལ་གྲུབ་པའི་ཕྱིར་རོ། །་།དེའི་་
ཕྱིར་སྦྱོར་བ་ཡང་མ་འབྲེལ་པའི་ཕྱིར་གཏན་ཚིགས་མ་ཡིན་ནོ། །སེར་སྐྱ་བ་རྣམས་
ཀྱང་གཞན་རྟོགས་པའི་དོན་གྱི་རྗེས་སུ་དཔག་པ་ནི་གསལ་ཏེ་འོངས་པ་དང་ལྡན་་་
པའི་ཁྱད་པར་གྱིས་རྣམ་པ་གཉིས་སོ། །དེ་ལ་ལྡན་པ་ནི་དམ་བཅའ་བ་ལ་སོགས་
པའི་ཁྱད་པར་གྱིས་ངག་གི་རང་བཞིན་ལྔའི་ཕྱོགས་སོ། །དེ་དག་ཀྱང་གཞལ་བྱ་་་་
དང་འབྲེལ་པ་ཉིད་ཀྱིས་ལྡན་པ་དང་བསལ་ཏེ་འོངས་པའི་སྦྱོར་བ་དག་རྣམ་པར་་་
དཔྱད་པར་བྱ་སྟེ། ཡན་ལག་ཐམས་ཅད་ཀྱི་ཡིན་གྱི་གཏན་ཚིགས་ཁོ་ནས་ནི་མ་་་
ཡིན་ཏེ། ལྡན་པ་དང་བསལ་ཏེ་འོངས་པར་འདུས་པའི་ཕྱིར་རོ། །དེ་ལ་རེ་་
ཞིག་གཙོ་བོ་ནི་ཡོད་པ་ཡིན་ཏེ། ཁྱད་པར་རྣམས་ལ་རྗེས་སུ་འགྲོ་བ་མཐོང་བའི་་་
ཕྱིར་རོ་ཞེས་བྱ་བ་འདི་གལ་ཏེ་གཙོ་བོ་ཡོད་པ་ཉིད་བསྒྲུབ་བྱ་ཡིན་ན་དེ་ནི་མི་བདེན་
ཏེ། ཚད་མའི་ཡུལ་ནི་མི་ཤེས་ཕྱིར། །སྤྱིའི་མཚན་ཉིད་ཀྱི་ཡུལ་ཅན་མ་ཡིན་་་་
པའི་རྗེས་སུ་དཔག་པ་ནི་ཡོད་པ་མ་ཡིན་ནོ་ཞེས་བསྟན་ཟིན་ཏོ། །བསྒྲུབ་བྱའི་་་་
ཆོས་ཀྱང་སྒྲུབ་པར་བྱེད། །བསྒྲུབ་བྱར་རྟོགས་པ་ཡང་སྒྲུབ་བྱེད་དུ་རིགས་པ་ཡིན་
གྱི་ཐ་དད་པར་རྟོགས་པ་ནི་མ་ཡིན་ནོ། །གཞན་དུ་ན་སྒྲ་ནི་མི་རྟག་སྟེ་མེས་བསྲེག་
པར་བྱ་བའི་ཕྱིར་ཞེས་བྱ་བས་ཀྱང་འགྲུབ་པར་འགྱུར་རོ། །གཞན་ཡང་། རྒྱས་
པའི་ཚིག་ཡིན། སྒྲུབ་བྱེད་བསྡུས་པའི་ཚིག་”ལས་སྒྲུབ་པར་བྱེད་པའི་རྒྱས་པའི་་
ཚིག་གཏན་ཚིགས་སུ་རིགས་པ་ཡིན་ནོ། །དེ་ཡང་མ་བརྗོད་དོ། །གང་གི་་
བསྡུས་པའི་ཚིག་གཏན་ཚིགས་ཡིན་པའི་སྒྲུབ་བྱེད་དེ་མ་བརྗོད་པ་ཡིན་ནོ། །ཡན་
ལག་ཐམས་ཅད་སྒྲུབ་བྱེད་ཡིན་ན་དེ་ལ་མ་བསྟན་ན་ཁྱད་པར་རྟོགས་པར་མི་འགྱུར་
རོ། །གལ་ཏེ་གང་ལ་བསྒྲུབ་བྱ་དང་སྒྲུབ་བྱེད་བསྟན་པ་དཔེ་ཡིན་ན་ཡང་དེ་
རིགས་པ་མ་ཡིན་ཏེ་གང་གི་ཕྱིར། གཙོ་དང་རྗེས་འགྲོ་མིན། ཤིང་གི་དུམ་བུ་་
97-348


[𰺰185a]
ཚད་མ་ཀུན་ལས་བཏུས་པའི་འགྲེལ་པ།
ལ་སོགས་པ་རྣམས་ལ་གཙོ་བོ་གཅིག་དང་རིགས་རྗེས་སུ་འགྲོ་བ་ནི་ཡོད་པ་མ་ཡིན་
ཏེ། །དཔེ་ཡོད་ཀྱང་རྗེས་སུ་འགྲོ་བ་མེད་པའི་ཕྱིར་དེ་ལྟར་སྣང་བ་ཡིན་ནོ། །
དེ་ལྟར་འགའ་ཞིག་སྒྲུབ་པར་བྱེད་པའི་དོན་བྱེད་པ་མ་ཡིན་ནོ། །གལ་ཏེ་བརྗོད་་་
པར་བྱ་བའི་ཡན་ལག་ཉིད་ཡིན་ན་ངག་གི་ཡན་ལག་ཉམས་པ་ཡིན་ནོ། །ཅི་སྟེ་་་
བརྗོད་པར་བྱ་བ་ལ་སྐྱོན་ཡོད་པའི་ཕྱིར་གང་གི་ངག་དོན་པར་བྱེད་པ་དེ་དཔེ་ཡིན་
ནོ་ཞེ་ན། བརྗོད་པར་བྱ་བ་ཁོ་ན་ལ་སྐྱོན་དེ་ཡོད་པ་ནི་མ་ཡིན་གྱི། འོན་ཀྱང་་
ངག་ལའང་དཔེའི་སྐྱོན་དེ་ཉིད་ཡིན་ནོ། །ངག་གི་ནི་ཤིང་གི་དུམ་བུ་ལ་སོགས་པ་
རྣམས་ལ་གཙོ་བོ་དང་རྗེས་སུ་འགྲོ་བ་བསྟན་པར་ནུས་པ་མ་ཡིན་ནོ་གཞན་ཡང་།
ཉེ་བར་འཇལ་མི་རིགས། །ངག་གི་དཔེ་ལ་ཉེ་བར་འཇལ་བ་ཡང་མི་འཐད་དེ།
ངག་ཅི་ལྟ་བ་དེ་ལྟར་བསྒྲུབ་པར་བྱ་བ་ཡིན་ནོ་ཞེས་བྱ་བ་གཅིག་པ་མི་རིགས་སོ། །
དེ་ལྟར་ན་དངོས་སུ་གཙོ་བོ་ཡོད་པ་ཉིད་དུ་བསྒྲུབ་པར་བྱ་བ་ལ་དེ་ལྟར་ཡན་ལག་གི་
མཚན་ཉིད་ཐམས་ཅད་དང་སྦྱོར་བ་དང་འབྲེལ་པ་མེད་དོ། །རིགས་པའི་སྒོར་ནི་
ཁྱད་པར་རྣམས་ལ་རྒྱུ་གཅིག་པ་ཉིད་བསྒྲུབ་པར་བྱ་བ་ཡིན་པའི་ཕྱིར་འབྲེལ་པ་ཙམ་
དུ་འགྱུར་ན་དེ་ལ་ཡང་དང་པོ་ཁོ་ནར། དམ་བཅའི་དོན་དང་འགལ་བར་འགྱུར་
ཁྱད་པར་རྣམས་རྒྱུ་གཅིག་པ་ཞེས་བྱ་བ་ལ་ཤིང་གི་དུམ་བུ་ལ་སོགས་པ་རྣམས་ཀྱིས།
ཐ་དད་པ་ལ་རྒྱུ་དུ་མ་ཁས་བླངས་པའི་ཕྱིར་དམ་བཅའ་བ་དང་འགལ་བའམ་ཁས་་
མི་ལེན་ན་དེས་མེད་པ་ཞེས་བྱ་བའི་ཉེས་པ་ཡོད་དོ། །ཅི་སྟེ་ཡོད་པ་སྔོན་དུ་འགྲོ་
བ་ཅན་དུ་བསྒྲུབ་པར་བྱའོ་ཞེ་ན། དེ་ནི་མ་ཡིན་དེ་གཅིག་ཉིད་ལ་ཡང་མགོ་བསྒྲེ་
བ་དེ་ཉིད་ཡིན་པའི་ཕྱིར་རོ། །རྩོད་པ་མེད་པ་ཡང་ཡིན་ཏེ། འབྲས་བུ་ལ་རྒྱུ་་་
ཡོད་པ་ཉིད་རྩོད་པ་ནི་ཡོད་པ་མ་ཡིན་པའི་ཕྱིར་འདི་ནི་རིགས་པ་མ་ཡིན་ནོ། །
གཞན་ནི་གཅིག་ཉིད་མ་ཡིན་ལ་ཡོད་པ་ཙམ་ཡང་བསྒྲུབ་བྱ་མ་ཡིན་ནོ། །བདེ་བ་
97-349


[𰺱185b]
༣ ༥༠
བསྟན་འགྱུར། ཚད་མ། ཅིའི༡༨༩
ལ་སོགས་པའི་རིགས་རྗེས་སུ་འགྲོ་བས་ཤིང་གི་དུམ་བུ་ལ་སོགས་པ་བཞིན་དུ་ཁྱད་་་
པར་རྣམས་དེའི་རིགས་ཅན་ཉིད་དུ་བསྒྲུབ་པར་བྱ་བ་ཡིན་ནོ་ཞེས་ཟེར་བ་དེ་ནི་མ་
ཡིན་ཏེ། ཁྱད་པར་:རྣམ་རིག་དུ་མའི་རྗེས་སུ་འགྲོ་བའི་ཕྱིར་རོ། །ཐམས་ཅད་
ལ་རྗེས་སུ་འགྲོ་བ་བསྒྲུབ་པར་བྱའོ་ཞེ་ན། ། མ་ཡིན་ཏེ་དཔེ་མེད་པའི་ཕྱིར་རོ། །
རགས་པ་དང་མི་རྟག་པ་དང་འབྲས་བུ་ཉིད་ལ་སོགས་པའི་ཁྱད་པར་ཐམས་ཅད་ལ་
ཡོད་པའི་ཕྱིར་དང་ལྡན་པ་གཞན་རྣམས་ལ་མ་འབྲེལ་པའི་ཕྱིར་རོ། །གཏན་་
ཚིགས་ཀྱང་མ་གྲུབ་པ་དང་འགལ་བ་དང་མ་ངེས་པ་ཉིད་ཀྱིས་སྐྱོན་གྱི་“ཉེས་པ་ཅན་
ཡིན་ནོ། །རེ་ཞིག་མ་གྲུབ་པ་ནི་རིགས་གཅིག་པའི་རྗེས་སུ་འགྲོ་བ་མེད་པའི་ཕྱིར་
རོ༑ །གང་གི་ཕྱིར་ཁྱད་པར་རྣམས་འབྲས་བུ་གཅིག་པ་དེའི་ཕྱིར་རིགས་གཅིག་
དང་འབྲེལ་པ་མ་ཡིན་ནོ་མཐོང་སྟེ། གཞན་དུ་ཡང་འབྲས་བུ་གཅིག་པ་ཉིད། །
རྗེས་སུ་འགྲོ་བའི་རིགས་གཅིག་མེད་ཀྱང་སྙིང་སྟོབས་ལ་སོགས་པ་རྣམས་ལ་འབྲས་
བུ་གཅིག་ཉིད་མཐོང་བ་ཡིན་ནོ། །དེ་དག་གི་སྒྲ་ལ་སོགས་པ་འབྲས་བུ་ཐ་མི་དད་
པ་ཡིན་ནོ། །འཇིག་རྟེན་ན་ཡང་མིག་ལ་སོགས་པ་རྣམས་ཀྱི་ཤེས་པ་ལ་སོགས་པ་
མཐོང་བ་ཡིན་ནོ། །དེའི་ཕྱིར་འདི་མ་ངེས་པ་ཡིན་ནོ། །གཞན་ཡང་། ཉེ་་
བར་ལེན་ལ་དེ་རྟོགས་སོ། །དེའི་རྣམ་པར་ཤེས་པ་ལ་ཡང་འབྲས་བུ་དགའ་བ་
ལ་སོགས་པའི། ནང་གི་འབྲས་བུ་མཐོང་བའི་ཕྱིར་སྐྱེས་:བུ་ལ་8ཡང་ཡོན་ཏན་་
གསུམ་རྗེས་སུ་དཔོག་པར་ཐལ་བར་མ་གྱུར་ཅིག་སྙམ་ནས་ཉེ་བར་ལེན་པར་གྱུར་་་
པའི་རྣམས་ཀྱི་འབྲས་བུ་དེའི་རིགས་རྗེས་སུ་འགྲོ་བར་དཔོག་པར་རིགས་ཀྱི།། སྒྲ་
ལ་སོགས་པ་ཡུལ་དུ་གྱུར་པ་རྣམས་ལ་ནི་མ་ཡིན་ནོ། །ཅི་སྟེ་ཕྱི་རོལ་གྱི་སྒྲ་ལ་་
སོགས་པར་གཏོགས་པ་ཉིད་ཀྱིས་རབ་ཏུ་དགའ་བ་ལ་སོགས་པ་འབྲས་བུར་མཐོང་
ངོ་ཞེས་རྗོད་པར་བྱེད་ན། དེ་ནི་ཕྱི་མིན་གཉི་གར་སྐྱོན་ཡོད་པའི་ཕྱིར། ། རབ་་
97-350


[𰺲186a]
ཚད་མ་ཀུན་ལས་བཏུས་པའི་འགྲེལ་པ། །
༣ ༥ ༡
ཏུ་དགའ་བ་ལ་སོགས་པའི་འབྲས་བུ་ཅན་གྱི་སྒྲ་ལ་སོགས་པ་རྣམས་ལ་རྣ་བ་ལ་་་
སོགས་པ་འཇུག་པ་ན་ཐ་མི་དད་པའམ་ཐ་དད་པར་འཛིན་པར་བྱེད། ། གལ་ཏེ་ཐ་
མི་དད་པར་འཛིན་པར་བྱེད་ན་རང་གི་ཡུལ་ལ་འཇུག་པར་འགལ་བར་འགྱུར་རོ། །
ཅི་སྟེ་ཐ་དད་ན་རིགས་ཅིག་རྗེས་སུ་དཔོག་པ་འགལ་ལོ། །ཕྱི་རོལ་གྱི་སྒྲ་ལ་སོགས་
པ་དེ་ནི་འབྲས་བུ་མ་ཡིན་ཏེ། རྣམ་པ་ལ་སོགས་པ་རྣམས་ལས་ལ་སོགས་པ་ཉེ་་་
བར་བཏགས་པ་བཞིན་དུ། དེ་དག་ཚོགས་པ་ལ་སྒྲ་ལ་སོགས་པ་ཉེ་བར་བཏགས་
པའི་ཕྱིར་རོ། ལ:། །ཡང་འདིར་ངེས་པར་བཟུང་བར་བྱེད་དམ་ངེས་པར་གཟུང་་་་་
བར་མི་བྱེད་དམ་མ་ཡིན་ཏེ་གཉི་ག་ལྟར་སྐྱོན་ཡོད་པའི་ཕྱིར་རོ། །གལ་ཏེ་རྗེས་སུ་་
དཔག་པ་འདི་ལས་རིགས་གཅིག་ཁོ་ནའི་རྗེས་སུ་འགྲོ་བོ་ཞེས་ངེས་པར་བཟུང་ན་ནི་
དེའི་ཕྱིར་སྣ་ཚོགས་པའི་རང་བཞིན་ཉིད་འགལ་ལོ། །ཅི་སྟེ་ངེས་པར་གཟུང་བར་
མི་བྱེད་ན་ལྡན་པ་གཞན་ཉིད་མེད་དོ། །	།གཉི་གར་ཡང་ངེས་པར་མ་གཟུང་བའི་་
ཕྱིར་སྤྱིའམ། ཁྱད་པར་དང་ལྡན་པ་ཅིག་ཉིད་ལྡན་པར་འགྱུར་རོ། །དེ་ལྟར་རེ་
ཞིག་མ་གྲུབ་པ་ཉིད་ཡིན་ནོ། །རྗེས་སུ་འགྲོ་བ་ནི། ཁས་བླངས་ན་ཡང་་
འགལ་བ་ཉིད། ། །ཁྱད་པར་རྣམས་ལ་རིགས་གཅིག་རྗེས་སུ་འགྲོ་བ་ཁས་བླངས་་
ཀྱང་གཏན་ཚིགས་འགལ་བ་ཉིད་ཀྱི་སྐྱོན་དུ་འགྱུར་རོ། །གང་གི་ཕྱིར་དུ་མ་སྔོན་་
དུ་འགྲོ་བ་ཅན་གྱི་རིགས་གཅིག་དང་འབྲེལ་བར་མཐོང་སྟེ་ཤིང་ལ་སོགས་པ་དེ་ཡང་
གཅིག་ཉིད་མ་གྲུབ་པ་ཡིན་ནོ། །དེ་སྔོན་དུ་འགྲོ་བ་ཅན་ཉིད་མ་ཡིན་པ་ཡིན་ཏེ།
ཤིང་ལ་སོགས་པ་ཤིང་:གི་དུམ་》བུ་ལ་སོགས་པ་རྣམས་ཀྱི་ཉེ་བར་ལེན་པ་ཡིན་པའི་
ཕྱིར་རོ། །གཏན་ཚིགས་འགལ་བ་འབའ་ཞིག་ཏུ་ཁས་བླང་བར་བྱ་བ་ནི་མ་ཡིན་
གྱི་འོན་ཀྱང་། མ་ངེས་པ་ཡང་ངོ་། ལ་།ཤིང་གི་དུམ་བུ་ལ་སོགས་པ་རྣམས་ལ་
ཤིང་ལ་སོགས་པ་སྔོན་དུ་འགྲོ་བ་ཅན་ཉིད་དུ་ཁས་བླངས་ཀྱང་གཏན་ཚིགས་མ་ངེས་
97-351


[𰺳186b]
༣ ༥ ༢
བསྟན་འགྱུར།
ཚད་མ། ༼ཅི་༡༨༩
པ་ཉིད་ཀྱི་སྐྱོན་ཡིན་ནོ། །དེ་ལྟར་ན་ཤིང་གི་དུམ་བུ་དང་གྱོ་མོ་དང་སྣོད་དང་རྒྱན་
ལ་སོགས་པ་ཐམས་ཅད་ལ་བདེ་བ་ལ་སོགས་པའི་རིགས་རྗེས་སུ་འགྲོ་བ་ཉིད་དང་་
དུ་མ་སྔོན་དུ་འགྲོ་བ་ཅན་ཡང་ཡིན་ནོ། །དེ་ལྟར་རེ་ཞིག་གཏན་ཚིགས་ཀྱི་སྐྱོན་་་
གསུམ་ཡིན་ནོ། །གང་གི་ཕྱིར་ཁྱད་པར་རྣམས་གཅིག་སྔོན་དུ་སོང་བ་ཅན་བསྒྲུབ་
པར་བྱ་བ་དེའི་ཕྱིར། དཔེ་ལ་ནི། བསྒྲུབ་བྱ་ཉམས་པའམ། ་ཐམས་ཅད་ལ་
གཙོ་བོ་སྔོན་དུ་འགྲོ་བ་ཅན་ཉིད་དུ་ཁས་ལེན་ན། ཤིང་གི་དུམ་བུ་ལ་སོགས་པ་་་
རྣམས་ལ་ཤིང་ལ་སོགས་པ་སྔོན་དུ་འགྲོ་བ་ཅན་དུ་མི་རིགས་སོ། །དེ་ཡོད་མིན།
དཔེ་ཉིད་ཡོད་པ་མ་ཡིན་ཏེ། ། ཤིང་གི་དུམ་བུ་ལ་སོགས་པ་རྣམས་ནི་ཁྱད་པར་་་་་
ལས་ཕྱི་རོལ་དུ་གྱུར་པ་མ་ཡིན་ནོ། །དེ་དག་གཅིག་སྔོན་དུ་འགྲོ་བ་ཅན་དུ་བསྒྲུབ་
པའི་ཕྱིར་རོ། །ཉེ་བར་སྦྱོར་བ་མཇུག་བསྡུ་བ་དག་ཀྱང་ཡན་ལག་གཞན་ཉིད་ཡིན་
པར་སྔར་བསྒྲུབས་པ་ཡིན་ནོ། །དེ་བཞིན་དུ་ལྷག་མ་ལྡན་པ་རྣམས་ལ་ཡན་ལག་
རྣམས་མ་འབྲེལ་པས་མི་རིགས་པ་ཉིད་དུ་རིག་པར་བྱའོ། །ལྷག་མ་ལུས་པས་་་
བསལ་ཏེ་འོངས་པས་གྲུབ་པ་ཡིན་ཏེ། གཞན་གྱི་ཕྱོགས་བཀག་ནས་ཡང་རང་གི་
ཕྱོགས་ཡོངས་སུ་འཛིན་པར་བྱེད་པ་ནི་བསལ་ཏེ་འོངས་པའོ། །དགག་པ་ཡང་་
ཐབས་གཉིས་ཀྱིས་ཡིན་ཏེ་དཔེ་དང་འགལ་བ་དང༌། ཁས་བླངས་པ་ཉམས་པའོ། །
འདིར་ཡང་གཞན་གྱི་ཕྱོགས་བཀག་པ་ཙམ་གྱིས་རང་གི་ཕྱོགས་གྲུབ་མེད། གཞན་
གྱི་ཕྱོགས་བཀག་པ་ཙམ་གྱིས་རང་གི་ཕྱོགས་གྲུབ་པ་ནི་མ་མཐོང་སྟེ། དཔེར་ན་་་་
ལུས་ཅན་མ་ཡིན་པའི་ཕྱིར་སྒྲ་རྟག་པ་མ་ཡིན་ཞེས་བྱ་བ་མ་ངེས་པའི་ཕྱིར་འདིར་
གཞན་གྱི་ཕྱོགས་གྲུབ་པ་མེད་པ་འགའ་ཞིག་ཁོ་ན་ཡིན་གྱི། རང་གི་ཕྱོགས་གྲུབ་པ་
ནི་མེད་དོ། །དེ་ལྟ་ན་སྒྲ་མི་རྟག་པ་གྲུབ་པ་ནི་མ་ཡིན་ཏེ་དེ་ཡང་མ་ངེས་པའི་ཕྱིར་
རོ༑ །གང་ཡང་ཆུ་བོ་ཁེངས་པ་ལ་ཆབ་རོམ་ལ་སོགས་པ་ཞུ་བའི་རྒྱུ་མཚན་དགག་
97-352


[𰺴187a]
དེ ༽༼ཚད་མ་ཀུན་ལས་བཏུས་པའི་འགྲེལ་པ། འོད་
༣ ༥ ༣
པ་དང་ཆར་གྱི་རྒྱུ་མཚན་ཅན་རྟོགས་པ་དེ་ནི་བཀག་པ་ཙམ་ལས་མ་ཡིན་འོན་ཀྱང་
རང་གི་ངོ་བོ་ཁོ་ན། ཁྱད་པར་ཅན་ལས་ཀྱང་། གང་ཆར་ལ་མི་འཁྲུལ་བ་ཆར་
རོམ་ཞུ་བ་ལ་སོགས་པ་བཀག་པ་ན་ཆུ་བོས་ཁེངས་པ་ཁོ་ན་ཁྱད་པར་དུ་བྱེད་པ་ནི་་
མ་ཡིན་ཏེ། བཀག་པ་ཙམ་གྱི་ཐོག་ལ་སོགས་པའི་རྒྱུ་མཚན་དུ་ཡང་འགྱུར་རོ། །
གཞན་གྱི་ཕྱོགས་བཀག་པ་ལ་ཐབས་གཉིས་སོ་ཞེས་གང་སྨྲས་པ་དེ། དགག་ལ་་་
གཏན་ཚིགས་གཉིས་མ་ཡིན། །དགག་པ་ལ་ཐབས་གཉིས་ཁོ་ན་ནི་མ་ཡིན་གྱི།
འོན་ཀྱང་ཡན་ལག་མ་ཚང་བ་ལ་སོགས་པའི་ཉེས་པ་མཐོང་བས་ཀྱང་ཡིན་ནོ། །
དེ་ལྟར་རེ་ཤིག་བསལ་ཏེ་འོངས་པའི་མཚན་ཉིད་རིགས་པ་མ་ཡིན་ནོ། །སྦྱོར་བ་་་
གཉིས་ཀྱང་རིགས་མ་ཡིན། །ཇི་ལྟར་བྱས་པས་ཞེས་ན་དེ་ལ་རེ་ཞིག་རྗེས་སུ་འགྲོ་
བ་བསལ་ཏེ་འོངས་པ་ནི་གལ་ཏེ་བསལ་བ་མེད་པ་ལས་སྐྱེས་པ་ཡིན་ན་སྐྱེ་གནས་་་་
མེད་པའི་ཕྱིར་ཐ་དད་པར་ཐལ་བར་འགྱུར་རོ། །སྐྱེ་གནས་མེད་པ་སྔོན་དུ་འགྲོ་
བ་ཅན་གྱི་ཐ་དད་པ་ཉིད་དམིགས་ནས་ཐལ་བ་འདི་བྱེད་པ་ཡིན་ནམ། འདི་དག་
ལ་རིགས་ཅིག་རྗེས་སུ་འགྲོ་བ་མ་དམིགས་ནས་དེ་ལས་བཟློག་པ་ཉིད་སྒྲོ་བཏགས་་་
ལས་བྱེད་པ་ཡིན། ། དེ་ལ་རེ་ཞིག་སྐྱེ་གནས་མེད་པ་སྔོན་དུ་འགྲོ་བ་ཅན་གྱི་ཐ་དད་
པ་འགའ་ཞིག་འདོད་པ་མ་ཡིན་ནོ། །ཐ་དད་པ་མ་མཐོང་བས་རིགས་རྗེས་སུ་་
འགྲོ་བར་ཐལ་བར་ཡང་མི་འགྱུར་བས། སྐྱེ་གནས་ད་” སྔོན་དུ་འགྲོ་བ་ཅན་་
རྣམས་ལ་རིགས་གཅིག་རྗེས་སུ་འགྲོ་བ་མ་མཐོང་བ་ཙམ་གྱིས་དེ་ལས་བཟློག་པའི་་་
ཐལ་བར་འགྱུར་བ་རིགས་པ་མ་ཡིན་ནོ། །ཉེས་པ་འདི་ནི་མེད་དེ་སྐྱེ་གནས་མེད་
པའི་ཕྱིར་གཅིག་ཉིད་དུ་ཐལ་ལོ་ཞེས་སྨྲས་པ་ཡིན་ནོ་ཞེ་ན། དེ་“སྨྲས་མོད་ཀྱི་་
རིགས་པར་སྨྲས་པ་ནི་མ་ཡིན་ཏེ། གང་ལས་ཐལ་བར་བརྗོད་པ་ཁྱད་པར་རྣམས་
ལ་རྗེས་སུ་འགྲོ་བ་ཞིག་མེད་པ་ནི་མ་ཡིན་ནོ། །གལ་ཏེ་མཐའ་གཅིག་ཏུ་དགག་པ་
97-353


[𰺵187b]
༣ ༥ ༤
བསྟན་འགྱུར།
ཚད་མ།
ཅེ
༡༨༩
ཡིན་ནོ་ཞེ་ན། མ་ཡིན་ཏེ་དེ་ལ་ཡང་མཐོང་བས་བཟློག་པ་ཐོབ་པའི་ཕྱིར་རོ། །
གཅིག་ཉིད་དུ་མཐའ་གཅིག་ཏུ་ངེས་པ་ཡང་སྐྱེ་གནས་མེད་པ་སྔོན་དུ་འགྲོ་བ་ཅན་་
རྣམས་ལ་མ་མཐོང་བའི་ཕྱིར་སྤྱི་དང་ཁྱད་པར་དང་ལྡན་པ་ཉིད་ཐོབ་པོ། ། རྗེས་་
སུ་འགྲོ་བ་ཡིན་ན་སྣ་ཚོགས་པའི་རང་བཞིན་བསལ་ཏེ་འོངས་པས་ཐ་མི་དད་པར་་
ཐལ་བར་འགྱུར་ཏོ། །དེ་ལ་མཐའ་གཅིག་ཏུ་མེད་པ་ཡིན་ན་ཐ་དད་པར་མི་
རིགས་སོ། །དེའི་ཕྱིར་བསྒྲུབ་བྱ་བཟློག་©པས་གཏན་ཚིགས་མ་མཐོང་བ་ཙམ་
གྱིས་དེ་ལས་ཟློག་པར་ཐལ་བ་ཉིད་རིགས་པ་མ་ཡིན་ནོ། །ཐ་མི་དད་པ་རྣམས་ནི་
གཅིག་སྔོན་དུ་འགྲོ་བ་ཅན་ཉིད་ལ་ངེས་པས་བཟློག་པ་ལས་ཐ་དད་པར་ཐལ་བར་་་
ནི་འགྱུར་ཏེ་དེ་ལྟར་ཡང་། ཡོངས་སུ་ལྷག་པ་བ ཟློག་པ་ལ། །དེ་ལྟར་་
ཡང་རིགས་གཅིག་པ་ཅན་རྣམས་ལ་གཅིག་སྔོན་དུ་འགྲོ་བ་ཅན་དུ་དཔོག་པ་ན།
ཡོངས་སུ་ལྷག་པས་མེད་པ་སྔོན་དུ་འགྲོ་བ་ཅན་ལ་སོགས་པ་ཉིད་ལ་ཐ་དད་པར་་
ཐལ་བ་ཉིད་ཡིན་གྱི། ཡོངས་སུ་ལྷག་པས་གཅིག་སྔོན་དུ་འགྲོ་བ་ཅན་ཉིད་དུ་རྗེས་
སུ་དཔོག་པ་ནི་མ་ཡིན་ནོ། །དེ་ལ་ཡང་ཐ་དད་པའི་ཐལ་བར་འགྱུར་བ་བརྗོད་པ་
ན་ཁྱད་པར་རྣམས་ལ་རིགས་གཅིག་པའི་རྗེས་སུ་འགྲོ་བ་དེ་ཉིད་བརྗོད་པའི་ཕྱིར་་་
འདི་ལྡན་པ་ལས་ཐ་དད་པ་ནི་མ་ཡིན་ནོ། །སྦྱོར་བ་ཡང་འདི་ལྟར་འཐད་པ་ཡིན་
ཏེ་གསལ་བ་གཅིག་ལས་སྐྱེ་བ་ཡིན་ན་སྐྱེ་གནས་མེད་པའི་ཕྱིར་ཐ་དད་པར་ཐལ་་
བར་འགྱུར་ཏེ་རིགས་གཅིག་པ་མེད་པར་ཐལ་ལོ་ཞེས་བྱ་བའི་དོན་ཏོ། - །གང་གི་
ཕྱིར་རིགས་གཅིག་རྗེས་སུ་འགྲོ་བ་ཅན་རྣམས་ལ་གཅིག་སྔོན་དུ་འགྲོ་བ་ཅན་ཁོ་ནར་
མཐོང་གི་མེད་པ་སྔོན་དུ་འགྲོ་བ་ཅན་མ་ཡིན་ལ། དབང་ཕྱུག་ལ་སོགས་པ་སྔོན་་་
དུ་འགྲོ་བ་ཅན་དུ་ནི་མ་ཡིན་ནོ། །ཡོངས་སུ་ལྷག་པས་གསལ་ཏེ་འོངས་པས་སྨྲ་བ་
ན༑: :གཅིག་བསལ་བ་ན། འདིར་རིགས་མིན། མེད་པ་ལས་སྐྱེ་བ་མ་ཡིན་་
97-354


[𰺶188a]
༽ ཚད་མ་ཀུན་ལས་བཏུས་པའི་འགྲེལ་པ། །
༣ ༥ ༥
ན་ཡོངས་སུ་ལྷག་པས་གཙོ་བོ་ཁོ་ན་ལས་ཡིན་ནོ་ཞེས་སྦྱོར་བར་བྱེད་པ་ནི་རིགས་པ་
མ་ཡིན་ནོ། །གཞན་ཡང་། ལྡན་པ་བཞིན་དུ་ལྔ་ཉིད་མིན། །ལྡན་པ་བཞིན་
དུ་བསལ་ཏེ་འོངས་པ་རྣམ་པ་ལྔར་རབ་ཏུ་སྦྱོར་བ་ནི་མ་ཡིན་ཏེ། ། འདི་དག་་
ཡོངས་སུ་ལྷག་པའི་མཚན་ཉིད་འབྲེལ་པ་ནི་མ་ཡིན་གྱི། འོན་ཀྱང་གཞན་གྱི་་་
ཕྱོགས་ཐམས་ཅད་བཀག་པས་ཡོངས་སུ་ལྷག་པས་བསལ་ཏེ་འོངས་པ་གཅིག་་
ཁོ་ན་ཞེས་བྱ་བ་རིགས་པ་ཡིན་ཏེ། རྒོལ་བ་གཅིག་ནི་བཀག་པ་ཡིས། །
གལ་ཏེ་ཡོངས་སུ་ལྷག་འདོད་ན། །ཟླ་བའི་ཐབས་ཀྱིས་གསལ་འོངས་རྣམས། །
མཐའ་ཡས་པར་ནི་ཐལ་བར་འགྱུར། །ཞེས་བྱ་བ་བར་སྐབས་ཀྱི་ཚིགས་
སུ་བཅད་པ་གསུངས་པ་ཡིན་ནོ། །དེའི་ཕྱིར་སྦྱོར་བའི་མཚན་ཉིད་དང་མངོན་་་་་
པར་འབྲེལ་པ་མ་ཡིན་ནོ། །དེ་ལྟར་གྲངས་ཅན་པ་རྣམས་ཀྱི་ཡང་ལྡན་པ་དང་་་་
བསལ་ཏེ་འོངས་པ་དག་རིགས་པ་མ་ཡིན་ལ་གཏན་ཚིགས་ཉིད་མ་ཡིན་ནོ། །
གཏན་ཚིགས་པ་བཤད་ཟིན་ཏོ།། །། །
པའི་གཏན་ཚིགས་ལྟར་སྣང་བ་བསམ་པར་བྱ་སྟེ། རེ་ཞིག་རྩོད་པ་བསྒྲུབ་པར་
ནི་མ་གྲུབ་པ་དང་མ་ངེས་པ་དང་འགལ་བའི་དོན་ཉིད་གཏན་ཚིགས་ཀྱི་སྐྱོན་ཡིན་་
ཏེ་དེ་ལ་མ་གྲུབ་པ་ལ་སོགས་པ་རྣམས་ཀྱི་མཚན་ཉིད་མ་བཤད་པར་དཔེ་རྣམས་་
བཤད་པ་ནི་དཔེར་ན་མ་གྲུབ་པ་ནི་སྒྲ་མི་རྟག་སྟེ་མིག་གིས་གཟུང་བའི་ཕྱིར་ཞེས་བྱ་
བ་དང་། མ་ངེས་པ་ནི་ལུས་ཅན་མ་ཡིན་པའི་ཕྱིར་རྟག་གོ་ཞེས་བྱ་བ་ལྟ་བུའོ། །
བྱེ་བྲག་པ་རྣམས་ཀྱི་དབང་པོས་གཟུང་བར་བྱ་བ་ཡིན་པའི་ཕྱིར་མི་རྟག་གོ་ཞེས་
བྱ་བའི་འགལ་བ་གཅིག་དང་། གྲངས་ཅན་གྱི་འབྲས་བུ་རྒྱུ་ལ་ཡོད་པ་ཡིན་ཏེ།
སྐྱེ་བའི་ཕྱིར་རོ་ཞེས་པ་ནི་འགལ་བ་གཉིས་པ་ཡིན་ནོ། །དེ་ལ་ཡང་མ་གྲུབ་དབྱེ་བ་
97-355


[𰺷188b]
༣ ༥ ༦
བསྟན་འགྱུར།
ཚད་མ།
ཅི་
༡༨༩
མ་བཤད་དོ། །གང་ཡང་རུང་བ་ལ་མ་གྲུབ་པ་ལ་སོགས་པའི་དབྱེ་བས་དུ་མ་ཡོད་
པ་གང་ཡིན་པ་དེ་མ་བསྟན་པ་ཡིན་ནོ། །འཁྲུལ་པ་ཅན་ཡང་མ་ཡིན་ནོ། །
དབྱེ་བ་བསྟན་པ་ཞེས་བྱ་བ་འཇུག་པ་ཡིན་ནོ། །ཇི་ལྟར་ཁོ་ཅག་གི་བཤད་པའི་་
ཐུན་མོང་མ་ཡིན་པ་དང་འགལ་བ་མི་འཁྲུལ་པ་ཅན་དེ་ཡང་ཡོད་པ་ཡིན་ན།
འགལ་བ་གཅིག་ནི་སྤྱི་ཡིན་ནོ། །བྱེ་བྲག་པ་རྣམས་ཀྱི་སྤྱི་རྟག་པ་ལ་དབང་པོ་་
གཟུང་བར་བྱ་བ་ཉིད་ཡོད་དོ་ཞེས་བྱ་བ་རྟག་པ་དང་མི་རྟག་པ་དག་ལ་མཐོང་བའི་
ཕྱིར་འདི་མ་ངེས་པ་ཡིན་ཏེ་འགལ་བ་ནི་མ་ཡིན་ནོ། །གཞན་ནི་མ་གྲུབ་ཐུན་་་
མོང་མིན། །འགལ་བ་གཉིས་པ་ནི་མ་གྲུབ་པ་དང་ཐུན་མོང་མ་ཡིན་པ་ཡིན་ཏེ།
སྐྱེ་བ་ལས་སྔར་འབྲས་བུ་ཐམས་ཅད་དུ་བསྒྲུབ་པར་བྱ་བ་ལ། སྐྱེ་བ་ལས་སྔར་སྐྱེ་
བ་ནི་ཡོད་པ་མ་ཡིན་ནོ། །ཁས་བླངས་ཀྱང་དེ་ཉིད་སྐྱེ་བའི་ཕྱིར་འདི་ཡང་འགལ་
བ་མ་ཡིན་ཏེ་བཟློག་པ་བསྒྲུབ་པར་བྱེད་པ་མ་ཡིན་པའི་ཕྱིར་རོ། ཀ །བཟློག་པ་ཡི་ནི་
རྒྱུ་མཚན་དང་། །འདོད་ལ་གནོད་བྱེད་མ་བསྟན་ཏོ། །དེ་དག་ནི་འདི་དག་གི་
ནང་དུ་བསྡུ་བར་ནུས་པ་མ་ཡིན་ལ། གཏན་ཚིགས་ལྟར་སྣང་བ་མ་ཡིན་ནོ། །
ཞེས་ཀྱང་བརྗོད་པ་ནུས་པ་མ་ཡིན་ཏེ། ། བཟློག་པ་དང་གནོད་པར་བྱེད་པའི་་
གཏན་ཚིགས་ཡིན་པའི་ཕྱིར་རོ། །རིགས་པ་ཅན་རྣམས་ནི་འཁྲུལ་པ་དང་བཅས་
པ་དང་། འགལ་བ་དང་། སྐབས་མཚུངས་པ་དང་བསྒྲུབ་བྱ་མཚུངས་པ་དང༌།
འདས་པའི་དུས་ཀྱི་གཏན་ཚིགས་ལྟར་སྣང་བའོ། །དེ་ལ་མ་ངེས་པ་ནི་འཁྲུལ་པ་་་
དང་བཅས་པའོ། །འདི་ཡང་གང་ལས་མ་ངེས་ཞེ་ན། ཁྱད་པར་མ་བྱས།
སྐབས་ལ་སོགས་པའི་ཁྱད་པར་དུ་བྱེད་པ་མེད་པར་ནི་སྤྱིའི་སྒྲ་ཁྱད་པར་གནས་པ་
མ་ཡིན་ཏེ། དཔེར་ན་གཉིས་ཞེས་བྱ་བ་དང་། དཔེར་ན་ཡོན་ཏན་ཞེས་བྱ་བ་
ལྟ་བུའོ། །སྤྱི་སྟེ་སྒྲའི་སྤྱི་འདི་ནི་དེ་ལྟར་མི་འགྱུར་ཏེ། ངེས་པ་ཉིད་བཀག་པའི་
97-356


[𰺸189a]
ཚད་མ་ཀུན་ལས་བཏུས་པའི་འགྲེལ་པ།
༣ ༥ ༧
ཕྱིར་ཏེ་གང་བསྒྲུབ་པར་བྱ་བའི་རིགས་ཁོ་ན་ལ་འཇུག་པ་དེ་འདིའི་ངེས་པ་ཉིད་་
དགག་པ་ཡིན་ནོ་ཞེ་ན། དེ་ལྟ་ན་ཡང་ཁྱད་པར་དུ་བྱས་པ་མ་ཡིན་ཏེ་དེ་ལྟ་ན་་
ཤུགས་ཀྱི་བསྒྲུབ་བྱ་མེད་པ་དང་། དེ་ལས་གཞན་པ་དང་། དེ་དང་འགལ་བ་
ལ་འཇུག་པར་རྟོགས་པར་འགྱུར་ན། ། ཐམས་ཅད་ལ་ཡང་འཁྲུལ་པ་དང་བཅས་་་
པ་མ་ཡིན་ནོ་ཞེས་བཤད་ཟིན་ཏོ། །གྲུབ་པའི་མཐའ་ཁས་བླངས་ནས་དེ་དང་་
འགལ་བའི་འགལ་བ་ནི་དཔེར་ན་བྱེ་བྲག་པའི་རྡུལ་ཕྲ་རབ་རྣམས་ནི་རྩོམ་པར་བྱེད་
པ་མ་ཡིན་ཏེ། ། ལུས་ཅན་མ་ཡིན་པའི་ཕྱིར་རོ་ཞེས་དེ་ལྟར་ཡང་བརྟགས་པ་ནི་་་
གྲུབ་པའི་མཐའ་དང་འགལ་བར་བརྗོད་པ་ན་སྒྲུབ་པར་བྱེད་པའི་སྐྱོན་དུ་འགྱུར་ཏེ་
འགལ་བ་ནི། དེ་གཞན་ཡང་། གཏན་ཚིགས་ལྟར་སྣང་བ་ཅིག་ཉིད་འབའ་་་་
ཞིག་ནི་མ་ཡིན་ཏེ། དེ་ལ་ནི་ལུས་ཅན་མ་ཡིན་པའི་ཕྱིར་ཞེས་བྱ་བ་མ་གྲུབ་པའི་་
དོན་ཅན་ཉིད་ཀྱི་གཏན་ཚིགས་ཀྱི་སྐྱོན་དང༌། ། རྩོམ་པར་བྱེད་ིམ་ཡིན་ཞེས་བྱ་བ་
ནི་དམ་བཅའ་བའི་སྐྱོན་ཡང་ཡིན་ཏེ། སྔར་ཁས་བླངས་པ་དང་འགལ་བའི་ཕྱིར་
རོ། །ཅི་སྟེ་དེ་ལ་དམ་བཅའ་བའི་སྐྱོན་དང༌། འགལ་བ་དག་དང༌། མ་་
གྲུབ་པའི་གཏན་ཚིགས་ཀྱི་སྐྱོན་དང༌། འགལ་བ་དག་གཉི་གར་ཡང་འགྱུར་ཏེ།
སྦྱོར་བ་གཉི་ག་ནི་གཅིག་པར་འགལ་བའི་ཕྱིར་བྱེད་པ་བཞིན་དུ་གང་ཡང་རུང་བར་
འགྱུར་རོ་ཞེ་ན། གལ་ཏེ་བྱེད་པ་སྦྱོར་བ་བཞིན་དུ་གཞན་ཉིད་ཆོས་གཞན་དང་་་
འགལ་བ་ཉིད་དུ་སྟོན་པར་བྱེད་ན། འདི་དེ་ལྟར་འགྱུར་ན་དེ་ལ་ནི་མ་གྲུབ་པ་་་་
ཉིད་དམ་བཅའ་བའི་སྐྱོན་དུ་བརྗོད་པ་ཡིན་གྱི། འདི་ནི་གཞན་མ་ཡིན། དེ་ལ་
གྲུབ་པའི་མཐའ་མ་གྲུབ་པ་དང་ཕྱོགས་ཀྱི་སྐྱོན་མཐའ་དག་མ་གཏོགས་པ་གཞན་་
འགལ་བ་ཉིད་ནི་བརྗོད་པ་མེད་དོ། །བྱེད་པ་ནི་གཞན་དབང་ལས་ཆོས་གཞན་་་་
རང་དབང་ཅན་ཡིན་པའི་ཕྱིར་གང་ཡང་རུང་བ་སྦྱོར་བ་ནི་འགལ་བ་མེད་དེ།
97-357


[𰺹189b]
བསྟན་འགྱུར།
ཚད་མ།
ཅེ
༡༨༩
དཔེར་ན་གཞུ་དང་བསྣུན་ནོ་གཞུས་བསྣུན་ནོ་ཞེས་བྱ་བ་ལྟ་བུའོ། །གང་ཡང་་
གྲངས་ཅན་གཙོ་བོ་ནི་རྒྱུ་མ་ཡིན་ཏེ་སེམས་པ་ཅན་མ་ཡིན་པའི་ཕྱིར་རོ་ཞེས་ཟེར་བ་
དེ་ལ་ཡང་བསལ་བ་ནི་གཙོ་བོ་ལས་གཞན་མ་ཡིན་པས་ཐུན་མོང་མ་ཡིན་པའི་ཕྱིར་
མ་ངེས་པ་ཉིད་ཡིན་ལ་ཁྱད་པར་རྣམས་ལས་གཞན་ཉིད་བརྗོད་པར་འདོད་པར་་་་
འགྱུར་ན་ནི་འགལ་བ་ཉིད་ཡིན་ནོ། :1:།འོན་ཀྱང་དེ་ཉིད་གཞན་ཉིད་ཡིན་ཏེ་འདི་་
ལས་འགལ་བ་ཉིད་དུ་རིགས་པ་ཁོ་ན་ཡིན་གྱི་གྲུབ་པའི་མཐའ་དང་འགལ་བ་ལས་་
ནི་མ་ཡིན་ཏེ། ཕྱིན་ཅི་ལོག་ཏུ་སྒྲུབ་པར་བྱེད་པའི་ཕྱིར་རོ། །གང་ལས་སྐབས་
སེམས་པ་རྣམས་ལ་གཏན་ལ་དབབ་པའི་དོན་དུ་བསྟན་པ་ནི་སྐབས་མཚུངས་པ་སྟེ།
དཔེར་ན་བདག་ནི་རྟག་པ་ཡིན་ཏེ་ལུས་ལས་གཞན་ཡིན་པའི་ཕྱིར་རོ། །འདི་ལ་་
ཡང་ལུས་ལས་གཞན་ཡིན་པའི་ཕྱིར་བདག་སེམས་པ་ནི་མ་ཡིན་ནོ། །འོན་ཀྱང་མ་
ངེས་པ་ལས། གང་གི་ཕྱིར་ལུས་ཅན་ལས་གཞན་པ་ནི་རྟག་པ་ནམ་མཁའ་ལ་་
སོགས་པ་དང་མི་རྟག་པ་བུམ་པ་ལ་སོགས་པ་རྣམ་པ་གཉིས་སུ་མཐོང་བ་ཡིན་ཏེ།
དེ་ལས་ཅི་འདི་རྟག་གམ་མི་རྟག་ཅེས་བྱ་བར་སེམས་པ་ཡིན་ནོ། །དེའི་ཕྱིར་འདི་
མ་ངེས་པ་ལས་ཐ་དད་པ་ནི་མ་ཡིན་ནོ། །བསྒྲུབ་པར་བྱ་བ་དང་ཁྱད་པར་མེད་་
པར་གྲུབ་པའི་ཕྱིར་བསྒྲུབ་བྱ་དང་མཚུངས་པ་ཡིན་ཏེ་དཔེར་ན་སྒྲ་མི་རྟག་སྟེ་རེག་་
པར་བྱ་བ་མ་ཡིན་པའི་ཕྱིར་བློ་བཞིན་ནོ། །ཞེས་བྱ་བ་འདི་ལ་ཡང་སྒྲ་ལ་རེག་པར་
བྱ་བ་མ་ཡིན་པ་ཉིད་གྲུབ་པའི་ཕྱིར་གཏན་ཚིགས་མ་གྲུབ་པ་དང་། །གང་ལས་
བསྒྲུབ་བྱ་དང་ཁྱད་པར་མེད་པ་ཉིད་ཀྱི་བསྒྲུབ་བྱ་དང་མཚུངས་པར་འགྱུར་བ་་་
འདིར་གཏན་ཚིགས་མ་གྲུབ་པ་མ་ཡིན་གྱི། འོན་ཀྱང་དཔེ་དང་བསྒྲུབ་བྱ་་
མཚུངས་པ་ཡིན་ཏེ་གཞན་འདིར་བསྒྲུབ་བྱ་དང་དཔེ་ཁྱད་པར་མེད་པ་གང་ལ་ཡོད་
པའི་གཏན་ཚིགས་དེ་ནི་བསྒྲུབ་བྱ་དང་ཁྱད་པར་མེད་པ་ཅན་ཞེས་རྟོགས་པར་བྱེད་
97-358


[𰺺190a]
༽ཚད་མ་ཀུན་ལས་བཏུས་པའི་འགྲེལ་པ། །
༣ ༥༩
དེ། །གཞི་ཐ་དད་པ་རྣམས་ལ་འབྲུ་མང་པོ་བཙལ་བར་བྱའི་དེ་ཐམས་ཅད་དུ་ནི་
རྙེད་པ་མ་ཡིན་ནོ།། །ཁས་བླངས་ཀྱང་གཏན་ཚིགས་མ་གྲུབ་པ་མ་ཡིན་ནོ། །དེ་
ལ་འདི་བསྒྲུབ་བྱ་དང་ཁྱད་པར་མེད་པ་ནི་མ་ཡིན་གྱི་འོན་ཀྱང་དེའི་ངག་གི་སྤྱི་ལ་་་
ཡིན་ནོ། །དེའི་ཕྱིར་དེ་ལྟར་ཡིན་ན་མ་གྲུབ་པའི་གཏན་ཚིགས་ལྟར་སྣང་བ་གྲུབ་
པ་མ་ཡིན་ནོ། ་ །ཅི་ལྟར་གྲུབ་ཅེ་ན། ཆོས་གང་གཏན་ཚིགས་ཉིད་དུ་བསྟན་པ་
དེ༑ ་ ཆོས་ཅན་ལ་མ་གྲུབ་པ་དང་། རྒོལ་བ་གང་ཡང་རུང་བ་ལ་མ་གྲུབ་པ་་
དང་། ཐེ་ཚོམ་ཟ་བ་རྣམས་ནི་མ་གྲུབ་པར་འགྱུར་རོ། །དུས་ལས་འདས་པར་
ཉེ་བར་སྟོན་པའི་དུས་ལས་འདས་པ་སྟེ། དཔེར་ན་མི་རྟག་སྟེ་བུམ་པ་བཞིན་ཞེས་
བརྗོད་པ་ན། བརྒལ་ཞིང་བརྟག་པ་བྱེད་པ་ལ་བྱས་པའི་ཕྱིར་ཞེས་བྱ་བའི་གཏན་
ཚིགས་སྨྲས་པ་ལྟ་བུའོ། །འདི་ལ་བརྒལ་ནས་ཕྱིས་སམ་ངེས་པའི་དོན་དུ་དྲིས་ནས་
ཕྱིས་བརྗོད་པར་བྱེད་པ་གཉི་ག་ལྟར་ན་ཡང་། གཏན་ཚིགས་ལྟར་སྣང་བར་མི་་་
རིགས་སོ་ཅིའི་ཕྱིར་ཞེ་ན། ཉུང་ཕྱིར་བསྒྲུབ་བྱ་གྲུབ་པ་མིན། །གལ་ཏེ་རེ་ཞིག་
བརྒལ་ནས་བརྗོད་པར་བྱེད་ན་ནི་དེས་ན་”འདི་མ་ཚང་བའི་ཕྱིར་བརྒལ་བ་ཉིད་་་
ཡིན་པས་མེད་པའི་ཕྱིར་གཏན་ཚིགས་ལྟར་སྣང་བ་མ་ཡིན་ནོ། །ཅི་སྟེ་ངེས་པའི་
དོན་དུ་དྲིས་ནས་བརྗོད་པར་བྱེད་པ་དེ་ལྟ་ན་ཡང་གཏན་ཚིགས་ཀྱི་མཚན་ཉིད་་་
འཐད་པ་ཉིད་ཀྱི་བསྒྲུབ་བྱ་བསྒྲུབ་པའི་ཕྱིར་གཏན་ཚིགས་ལྟར་སྣང་བ་མ་ཡིན་ནོ། །
གཏན་ཚིགས་ཀྱི་གནས་ཉིད་དུ་ཡོད་པ་ན་དེའི་མཚན་ཉིད་མ་ཡིན་པ་གཏན་ཚིགས་
བཞིན་དུ་སྣང་བ་ཡིན་པའི་ཕྱིར་འདི་གཏན་ཚིགས་ལྟར་སྣང་བ་ཉིད་དུ་མི་རིགས་སོ། །
དེ་ལྟར་གཏན་ཚིགས་ལྟར་སྣང་བ་རྣམས་རིགས་པ་མ་ཡིན་ནོ། །བྱེ་བྲག་པ་རྣམས་
ནི་རབ་ཏུ་མ་གྲུབ་པ་མི་བསྟན་པ་དང་། མེད་པ་དང་། ཐེ་ཚོམ་ཟ་བར་ཞེས་་
བཤད་པའི་ཕྱིར། ་ གཏན་ཚིགས་ལྟར་སྣང་བ་གསུམ་དུ་འདོད་པ་ཡིན་ནོ། །རེ་
97-359


[𰺻190b]
༣ ༦༠
བསྟན་འགྱུར།
ཚད་མ། ༼ཅི།
༡༨༩
ཞིག་རབ་ཏུ་མ་གྲུབ་པ་ཉིད་ནི་གཏན་ཚིགས་ལྟར་སྣང་བ་མ་ཡིན་གྱི་འོན་ཀྱང་དཔེ་
ནི། མེད་པའམ། གཏན་ཚིགས་ཀྱི་དོན་མ་གྲུབ་པའི་དོན་ཡིན་ནོ་ཞེས་རྣམ་
པར་བརྟགས་པའི་དོན་ལ་འམ་གྱི་སྒྲ་ཡིན་ནོ། །དེ་ལྟ་ན་དེ་དཔེ་ལ་རབ་ཏུ་མ་གྲུབ་
པ་ཡིན་ནོ། །ཅི་སྟེ་ཡང་བསྒྲུབ་བྱ་ཁོ་ན་རབ་ཏུ་མ་གྲུབ་པ་བརྗོད་པར་བྱའོ་ཞེ་ན།
དེ་ལྟ་ཡིན་ན་བསྟན་པ་ནི་རབ་ཏུ་གྲུབ་པ་སྔོན་དུ་འགྲོ་བ་ཅན་ཡིན་པའི་ཕྱིར་་་
གཏན་ཚིགས་ཀྱི་དོན་འགལ་བར་འགྱུར་རོ། །འདིར་:འབྲེལ་པའི་”དོན་ལས་རབ་
ཏུ་གྲུབ་པར་བརྗོད་དོ། །མེད་པ་ན་མེད་པ་ཡང་མ་ཡིན་ལ། ཐེ་ཚོམ་ཟ་བ་ཡང་
ཐེ་ཚོམ་ཟ་བ་མ་ཡིན་ཏེ། རབ་ཏུ་གྲུབ་པའི་ཕྱིར། ། རབ་ཏུ་གྲུབ་པའི་ཕྱིར་་་་་
ཅན་ཉིད་ནི་འདིར་དཔེར་བྱེད་པ་ཡིན་ཏེ། གལ་ཏེ་རྭ་ཅན་ཉིད་ཡིན་ན་དེའི་ཕྱིར་
རྟའམ་རྭ་ཅན་བ་ལང་ལ་ཡིན་ནོ་ཞེས་བྱ་བ་ལྟ་བུའོ། །ཅི་སྟེ་ཡང་མེད་པའི་གཏན་
ཚིགས་ནི་མེད་པ་དང་ཐེ་ཚོམ་ཟ་བའི་གཏན་ཚིགས་ནི་ཐེ་ཚོམ་ཟ་བར་འགྱུར་རོ་ཞེ་
ན། རེ་ཞིག་མེད་པའི་གཏན་ཚིགས་མ་ཡིན་ཏེ་མེད་པ་ཙམ་མི་རྟོགས་པའི་ཕྱིར་
རོ༑ །དེ་ལ་རྟ་མེད་པ་ཙམ་ཤེས་པ་ནི་མ་ཡིན་གྱི་འོན་ཀྱང་། བཟློག་ཡིན།
རྟ་མ་ཡིན་པའི་ཤེས་པ་ནི་དེ་ལ་བ་ལང་ཞེས་བྱ་བའི་དོན་ལ་ཡིན་གྱི་མེད་པ་ཤེས་པ་
ནི་མ་ཡིན་ནོ། །དེའི་ཕྱིར་འདི་ནི་འགལ་བ་ཡིན་ཏེ་བཟློག་པ་སྒྲུབ་པར་བྱེད་་
པའི་ཕྱིར་རོ། །ཐེ་ཚོམ་གྱི་གཏན་ཚིགས་ལ་ཡང་ཐེ་ཚོམ་དུ་བརྗོད་པ་ན། ཤིན་
ཏུ་ཉུང་བར་བརྗོད་8པ་ཡིན། རྭ་ཅན་ཡིན་པའི་ཕྱིར་བ་ལང་ཞེས་བྱ་བ་འདི་ཁོ་་
ན་ཐེ་ཚོམ་ཟ་བའི་གཏན་ཚིགས་མ་ཡིན་གྱི། འོན་ཀྱང་ཐུན་མོང་མ་ཡིན་པ་ཡང་་
ཡིན་ཏེ་དཔེར་ན་ཚིག་གི་དོན་དྲུག་པོ་རྣམས་ལ་རྣ་བས་བཟུང་བར་བྱ་བ་ཉིད་ལྟ་བུ་
དེ་ནི་ཐམས་ཅད་ལ་མེད་པའི་ཕྱིར་ཡུལ་དུ་མ་ལ་ཐེ་ཚོམ་གྱི་རྒྱུ་ཡིན་ནོ། །ཁྱད་པར་
ནི་གཉི་ག་ལ་མཐོང་བའི་ཕྱིར་འབྲེང་བ་བཞིན་དུ་སྤྱི་ཁོ་ན་ཡིན་ནོ་ཞེས་གང་སྨྲ་བ་
97-360


[𰺼191a]
༡ ཚད་མ་ཀུན་ལས་བཏུས་པའི་འགྲེལ་པ། །
༣༦༡
དེ་མི་རིགས་ཏེ། རྫས་གཅིག་དང་ལྡན་པའི་ཕྱིར་ས་ལ་སོགས་པ་ལ་ཐེ་ཚོམ་ཟ་་་
བར་མ་གྱུར་ཅིག་སྙམ་ནས། གང་ལས་ལྡོག་པ་དེ་ཐེ་ཚོམ་ཟ་བར་འཐད་པ་ཡིན་ནོ།།
དེའི་ཕྱིར་འདི་ཐམས་ཅད་ལས་ལྡོག་པ་མི་སྲིད་པའི་ཕྱིར་ཐམས་ཅད་སྣང་བ་ཅན་གྱི་
གཏན་ཚིགས་ཐུན་མོང་མ་ཡིན་ཕྱིར་གཞན་ཉིད་ཡིན་པ་མ་བརྗོད་དོ། །དེ་བཞིན་
དུ་འགལ་བར་ངེས་པ་ཅན་ཉིད་དུ་མ་ནི་དཔེར་ན་ཅི་ས་ལ་སོགས་པ་རྣམས་ཀྱིས་་་་
ལུས་པའི་ལུས་རྩོམ་པར་བྱེད་དམ། ཅི་སྟེ་རང་རང་གི་རིགས་རྩོམ་པར་བྱེད་ཅེས་
ཐེ་ཙོམ་ཟ་བ་ཡིན་ཏེ། ལྔ་པོ་རྣམས་ཀྱི་རྟགས་དམིགས་པའི་ཕྱིར་དང་། རིགས་
མི་མཐུན་པ་རྩོམ་པ་བཀག་པའི་ཕྱིར་རོ། །འདིས་ནི་ཐེ་ཙོམ་ཟ་བའི་མོད་མ་ཚང་
བ་ཉིད་ལ་ཡང་སླར་བརྗོད་པ་ཡིན་ཏེ། དེ་ལ་སྤྱི་མངོན་སུམ་ཉིད་ཡིན་ཡང་མེ་་་
ཏོག་ཀུན་ཏའི་དཀར་བ་ཉིད་དང་། གཟུགས་ཉིད་དང༌། ཡོན་ཏན་ཉིད་དང་།
བརྟེན་པ་ཉིད་དང་། ཡོན་ཏན་མེད་པ་ཉིད་རྣམས་ལ་ངེས་པ་མཐོང་གི། ཐེ་་
ཚོམ་ནི་མ་ཡིན་ཏེ་དེའི་ཕྱིར་རྣམ་པར་བཅད་པ་མ་ཡིན་པའི་གཏན་ཚིགས་སྤྱི་དེང་
མངོན་སུམ་ཉིད་ལ་ཐེ་ཚོམ་གྱི་རྒྱུའོ་ཞེས་བྱ་བ་མ་སྨྲས་པ་དེའི་ཕྱིར་ཉུངས་པ་ཉིད་་
ཡིན་ནོ། - །གལ་ཏེ་ཡང་མེད་པའི་གཏན་ཚིགས་མེད་པ་དང༌། ཐེ་ཚོམ་ཟ་བའི་
གཏན་ཚིགས་ཟ་བ་ཡིན་ན་བསྒྲུབ་བྱ་ལ་མེད་པ་དང་ཐེ་ཚོམ་ཟ་བ་གང་ཡིན་པ་དེ་མ་
བརྗོད་པའི་ཕྱིར་རོ། །དེ་ལྟ་ན་ཡང་ཤིན་ཏུ་ཉུང་བ་བརྗོད་པ་ཡིན་ཏེ། དཔེར་
ན་མི་རྟག་པ་ཉིད་བསྒྲུབ་པ་ལ་སྒྲ་ལ་མིག་གིས་གཟུང་བར་བྱ་བ་ཉིད་བསྟན་པར་
བྱ་བ་མ་ཡིན་པ་དང་། དུ་བ་ལ་སོགས་པ་ཉིད་ཀྱིས་མེ་བསྒྲུབ་བྱ་བ་ལ་ཡུལ་
འགའ་ཞིག་དུ་དོན་ལ་ཐེ་ཚོམ་ཟ་བ་ལྟ་བུའོ། །དེ་ལྟར་བྱེ་བྲག་པ་རྣམས་ཀྱི་གཏན་
ཚིགས་ལྟར་སྣང་བ་ཡང་ཉེས་པར་བརྗོད་པ་ཡིན་ནོ། །གཞན་གྱི་དོན་གྱི་རྗེས་སུ་
དཔག་པ་བརྟག་པ་སྟེ། ལེའུ་གསུམ་པའོ།། །། །
97-361


[𰺽191b]
༣ ༦༢
བསྟན་འགྱུར།
ཚད་མ།
༼ཅེ༽
༡༨༩
ཀྱི་ ལམ་དུ་འབབ་པ་བྱ་
ཚུལ་གསུམ་གཏན་ཚིགས་ཞེས་བཤད་པའི། །འདིར་ནི་ཕྱོགས་ཆོས་བསྟན་
པར་ནི། །གནས་ཡིན་ལྷག་མའི་ཚུལ་གཉིས་ནི། །དཔེ་ཡིས་རབ་ཏུ་སྟོན་པར་
བྱེད༑ །རྟོག་གེའི་བསྟན་བཅོས་རྣམས་སུ་སྦྱོར་བ་ལ་གཏན་ཚིགས་ཞེས་བྱ་བས་་
ཕྱོགས་ཀྱི་ཆོས་ཙམ་ཉིད་བསྟན་པ་ཡིན་ཏེ། དཔེར་ན་བྱས་པའི་ཕྱིར་ཞེས་བྱ་བ་་་
འདིར་སྒྲའི་ཞེས་བྱ་བ་རྟོགས་པ་ཡིན་ནོ། །མཚན་ཉིད་ལྷག་མ་ནི་སྦྱོར་བ་ལ་མ་་་
བརྗོད་པའི་ཕྱིར་དེའི་དོན་དུ་དཔེ་བརྗོད་པར་བྱའོ། །གཏན་ཚིགས་བསྒྲུབ་བྱའི་
རྗེས་༧འགྲོ་བ། །བསྒྲུབ་བྱ་མེད་ལ་མེད་པ་ཉིད། །དཔེ་གང་ལ་ནི་བསྟན་བྱ་བ། །
དེ་ཆོས་མཐུན་དང་ཅིག་ཤོས་གཉིས། །གང་ལ་ཞེས་བརྗོད་པར་བྱ་བ་ལ་ཐམས་་་
ཅད་ལ་འགྲོ་བ་ནི་རྗེས་སུ་འགྲོ་བའོ། །རེ་ཞིག་ཆོས་མཐུན་པས་ནི་སྒྲ་མི་རྟག་སྟེ་་
རྩོལ་བ་ལས་བྱུང་བའི་ཕྱིར་རོ། །གང་རྩོལ་བ་ལས་བྱུང་བ་དེ་ནི་མི་རྟག་པར་་་
མཐོང་སྟེ་དཔེར་ན་བུམ་པ་བཞིན་ཞེས་བྱ་བ་དང་། ཆོས་མི་མཐུན་པས་རྟག་པ་་
ནི་རྩོལ་བ་ལས་བྱུང་བ་མ་ཡིན་པར་མཐོང་སྟེ་ནམ་མཁའ་བཞིན་ཞེས་བྱ་བ་ལྟ་བུའོ། །
འདིར་ཡང་། བསྒྲུབ་བྱ་བསྒྲུབ་ལས་སྒྲུབ་པ་ཡིས། ། །བསྟན་བྱ། ་གང་རྩོལ་བ་
ལས་བྱུང་བ་དེ་མི་རྟག་གོ་ཞེས་གདོན་མི་ཟ་བར་ཆོས་མཐུན་པས་བསྟན་པར་བྱའོ། །
བསྒྲུབ་བྱ་མེད་ལ་མེད། ཆོས་མི་མཐུན་པས་ནི་གཏན་ཚིགས་དེ་ཉིད་བསྒྲུབ་ིབྱ་
མེད་པ་ལ་མེད་པར་གདོན་མི་ཟ་བར་བསྟན་པར་བྱའོ། །དེ་ལྟ་ཡིན་ན་མ་ཡིན་་་
པར༑ །དགག་པ་མཚན་ཉིད་མི་མཐུན་ནོ། ། །དེ་ལྟ་ན་སྔ་མ་ལ་ནི་མ་ཡིན་པ་་་
ཡིན་ལ་ཕྱི་མ་ལ་ནི་མེད་པར་དགག་པ་ཡིན་ནོ་ཞེས་སྨྲས་པ་ཡིན་ནོ། །དེ་ལྟར་ན་
རྟག་པ་ཁས་མ་བླངས་ཀྱང་ཆོས་མི་མཐུན་པའི་དཔེ་གྲུབ་པ་ཡིན་ནོ། །གལ་ཏེ་་
གཅིག་ལ་ནི་གཏན་ཚིགས་བསྒྲུབ་བྱའི་རྗེས་སུ་འགྲོ་བར་བཤད་ལ། གཉིས་པ་ལ་
97-362


[𰺾192a]
༽ ཚད་མ་ཀུན་ལས་བཏུས་པའི་འགྲེལ་པ། །
ནི་བསྒྲུབ་བྱ་མེད་ན་གཏན་ཚིགས་མེད་པ་ཡིན་གྱི་གཏན་ཚིགས་མེད་ན་བསྒྲུབ་བྱ་
མེད་པ་མ་ཡིན་ནོ་ཞེས་བྱ་བ་ལ་རྒྱུ་ཅི་ཞིག་ཡོད་ཅེ་ན། དེ་ལྟ་ན་གཏན་ཚིགས་་
མཐུན་པའི་ཕྱོགས་ཉིད་ལ་ཡོད་པ་དང་། བསྒྲུབ་བྱ་མེད་པ་ལ་མེད་པ་ཉིད་བསྟན་
པར་ནུས་པ་ཡིན་གྱི་བཟློག་པས་ནི་མ་ཡིན་ནོ། །འོན་ཏེ་དེ་ལྟར་ན་བུམ་པ་དཔེར་
མི་བྱ་སྟེ། དེ་ལ་ནི་ཅི་ལྟར་གཏན་ཚིགས་བསྒྲུབ་བྱའི་རྗེས་སུ་འགྲོ་བ་དེ་བཞིན་དུ།
བསྒྲུབ་བྱ་ཡང་གཏན་ཚིགས་ཀྱི་རྗེས་སུ་འགྲོ་བ་ཡིན་ནོ་ཞེ་ན། མ་ཡིན་ཏེ་བྱས་་
པའི་ཁྱད་པར་གཏན་ཚིགས་སུ་བརྗོད་པར་འདོད་པ་མ་ཡིན་པ་བཞིན་དུ་བུམ་པ་ལ་
བསྒྲུབ་བྱ་རྗེས་སུ་འགྲོ་བ་བརྗོད་པ་མ་ཡིན་པའི་ཕྱིར་རོ། །ཕྱི་རོལ་གྱི་དོན་ལ་་
བསྟན་པ་ནི་དཔེ་ལ་གཙོ་བོ་ཡིན་ནོ། །གཞན་ཡང་རྗེས་སུ་འགྲོ་བ་མཉམ་ལ་རྟག་
པ་ཉིད། མ་བྱས་ཕྱིར་དང་འཇིག་པའི་ཕྱིར། །འདི་ནི་འབྲས་ཉིད་མ་བརྗོད་པ། །
འཇུག་དང་མ་ཁྱབ་མི་འདོད་འགྱུར། །གལ་ཏེ་ཆོས་མཐུན་པའི་དབང་གིས་གང་
མ་བྱས་པ་དེ་རྟག་གོ་ཞེས་བརྗོད་ན། མ་བྱས་པའི་ཕྱིར་དམ་མ་བཅས་པ་ཉིད་ཀྱི་
རྟག་པ་བསྒྲུབ་པར་འགྱུར་རོ། །ཅི་སྟེ་ཆོས་མི་མཐུན་པའི་དབང་གིས་གང་རྟག་པ་
དེ་ནི་བྱ་བའོ་ཞེས་དེ་ལྟར་ཡང#𱎗་བརྗོད་ན། མི་རྟག་པའི་ཕྱིར་བྱས་པ་བསྒྲུབ་པར་་
འགྱུར་རོ། །མ་ཁྱབ་པ་ལ་ཡང་རྩོལ་བ་ལས་བྱུང་བ་ཉིད་ཀྱི་གཏན་ཚིགས་ལ་ཉེས་
པ་འདི་ཡོད་དེ། གློག་ལ་སོགས་པ་རྣམས་རྟག་པ་ཉིད་དང་། རྩོལ་བ་ལས་་
བྱུང་བ་”ཉིད་ཀྱི་ཉེས་པ་ཡོད་དོ། །རྩོལ་བ་ལས་བྱུང་བ་མ་ཡིན་པ་ནི་རྟག་པ་ཉིད་
ཡིན་ལ་མི་རྟག་པ་ཡང་རྩོལ་བ་ལས་བྱུང་བ་ཉིད་ཡིན་ནོ་ཞེས་གལ་ཏེ་དེ་ལྟར་ངེས་་་
པར་གཟུང་ན་སྐྱོན་འདིར་འགྱུར་བ་ཡིན་ན། གང་གི་ཚེ་རྩོལ་བ་ལས་བྱུང་བ་མ་་་
ཡིན་པ་ཉིད་ནི་རྟག་ཅེས་ངེས་པར་གཟུང་བ་ཡིན་གྱི། རྩོལ་བ་ལས་བྱུང་བའོ་ཞེས་
མ་ཡིན་པ་དེའི་ཚེ་ཉེས་པ་མེད་པ་ཡིན་ཏེ། དེ་ལྟར་ིན་རྟག་པ་ནི་རྩོལ་བ་ལས་་་
97-363


[𰺿192b]
༣ ༦༤
བསྟན་འགྱུར།
ཚད་མ།
༼ཅི་
༡༨༩
བྱུང་བ་ལ་མེད་པར་བརྗོད་པ་ཡིན་ནོ། །དེ་བཞིན་དུ་མི་རྟག་པ་ཉིད་ནི་རྩོལ་བ་་
ལས་བྱུང་བ་ལས་ཞེས་བྱ་བ་འདིར། གལ་ཏེ་ཡང་གཏན་ཚིགས་ངེས་པར་གཟུང་
བའི་ཕྱིར་དོན་གཞན་མེད་པར#𱎘་འགྱུར་བ་དེ་ལྟ་ན་བརྗོད་པ་པོའི་བསམ་པའི་དབང་
གིས་ངེས་པར་བཟུང་བའི་ཕྱིར་རྩོལ་བ་ལས་བྱུང་བ་ཉིད་ལ་རྟག་པ་ཉིད་མེད་པར་
བརྗོད་དོ་ཞེ་ན། མི་མཐུན་པ་བཀོད་པ་ཡིན་ཏེ། དེ་ལྟ་ན་ཡིན་ན་ཇི་ལྟར་རྟག་
པ་ལ་རྩོལ་ལས་བྱུང་བ་མེད་པའི་ཕྱིར་མི་རྟག་པ་ཉིད་རྗེས་སུ་དཔོག་པ་དེ་བཞིན་དུ་
རྩོལ་བ་ལས་བྱུང་བ་རྟག་པ་ཉིད་མེད་པའི་ཕྱིར་རྩོལ་བ་ལས་མ་བྱུང་བ་རྗེས་སུ་་་
དཔོག་པའི་ཕྱིར་དམ་མ་བཅའ་བ་བསྒྲུབ་པ་དེ་ཉིད་ཡིན་ནོ། །དེའི་ཕྱིར་གཏན་་་་
ཚིགས་ཁོ་ན་བསྒྲུབ་བྱ་མེད་པ་ལ་མེད་པར་བསྟན་པར་བྱའོ། །འོན་ཏེ་འདིར་་
བསྒྲུབ་བྱ་མེད་ན་མེད་པ་ཉིད་ཉེ་བར་བསྟན་ན། མི་རྟག་པ་ཉིད་ནི་རྩོལ་བ་ལས་
བྱུང་བའོ་ཞེས་བྱ་བ་འདི་ལ་ཉེས་པ་ཅི་ཞིག་ཡོད་ཅེ་ན། དཔེར་ན་རྟག་པ་ཉིད་ནི་
མཉན་པར་བྱ་བ་ཡིན་ཏེ། མི་རྟག་པ་ལ་མེད་པའི་ཕྱིར་ཐུན་མོང་མ་ཡིན་པ་ཡང་
རྟག་པ་ཉིད་ལ་གཏན་ཚིགས་སུ་འགྱུར་རོ། །གལ་ཏེ་ཉེས་པ་འདི་མེད་དེ་དཔེར་་
ན་མི་རྟག་པ་ཉིད་ནི་རྩོལ་བ་ལས་བྱུང་བའོ་ཞེས་བྱ་བ་འདིར་ཤུགས་ཀྱིས་བསྒྲུབ་བྱ་
རྟག་པ་ལ་སྒྲུབ་པ་རྙེད་པ་ཉིད་ཡིན་པ་དེ་ལྟར་རྟག་པ་ཉིད་ནི་མཉན་པར་བྱའོ་ཞེས་
རྟག་པ་ལ་མཉན་པར་བྱ་བ་ཉིད་བསྟན་པར་ནི་ནུས་པ་མ་ཡིན་ནོ་ཞེ་ན། གལ་ཏེ་
ཤུགས་ཀྱིས་གཉི་ག་རྙེད་པ་ཡིན་ན་དེ་ཁོ་བོ་ཅག་མངོན་པར་འདོད་པ་ཉིད་ཡིན་ཏེ་
ཤུགས་ཀྱིས་སམ་གང་ཡང་རུང་བས་གཉི་ག་རབ་ཏུ་བསྟན་པའི་ཕྱིར་རོ།	།གལ་ཏེ་
གཏན་ཚིགས་བསྒྲུབ་བྱའི་རྗེས་སུ་འགྲོ་བ་ཁྱབ་པ་རབ་ཏུ་བསྟན་པར་བྱ་བ་ཡིན་ན།
དེ་ནི་མི་རྟག་པ་ལས་གཞན་ལ་མེད་པའི་ཕྱིར་བསྒྲུབ་བྱ་མེད་ན་མེད་དོ་ཞེས་བརྗོད་
པར་མི་བྱ་བ་དང་། ཅི་སྟེ་ཡོད་པ་ཙམ་ཡིན་ན་རྩོལ་བ་ལས་བྱུང་བ་ཉིད་ཀྱང་མེད་
97-364


[𰻀193a]
ཚད་མ་ཀུན་ལས་བཏུས་པའི་འགྲེལ་པ། །
༣ ༦༥
ན་བུམ་པའི་རྟག་པ་ཉིད་ཀྱང་མེད་པའི་ཕྱིར་ཕྱི་རོལ་གྱི་དོན་ལ་བལྟོས་པ་འདི་ནི་་
དཔེ་ཡིན་ནོ། །ཞེས་བརྗོད་པར་མི་བྱའོ་ཞེས་བྱ་བའི་ཉེས་པ་འདི་ནི་ཡོད་དོ་ཞེ་ན།
ཁྱབ་པ་ཉིད་ཀྱི་གཏན་ཚིགས་ནི་བསྒྲུབ་བྱའི་རྗེས་སུ་འགྲོ་བར་བརྗོད་པར་བྱ་སྟེ།
གནས་སྐབས་འདི་ལ་ཤུགས་ཉིད་ཀྱིས་བསྒྲུབ་བྱ་མེད་པ་ལ་གཏན་ཚིགས་མེད་པར་
བསྟན་པའི་ཕྱིར་ཆོས་མི་མཐུན་པའི་དཔེ་སྦྱར་བར་མི་བྱའོ། །གང་གི་ཚེ་དཔེ་གཉི་
ག་སྦྱར་བར་བྱ་བ་དེའི་ཚེ་མཐུན་པའི་ཕྱོགས་ལ་ཡོད་པ་ཙམ་བསྟན་པར་བྱ་བ་ཡིན་
ལ༑ ཁྱབ་པ་ནི་བསྒྲུབ་བྱ་མེད་ན་མེད་པ་སྟོན་པས་ཡིན་ནོ། །འོན་ཏེ་དེ་ལྟར་
ན་གཏན་ཚིགས་བསྒྲུབ་བྱའི་རྗེས་སུ་འགྲོ་བ་ནི་ཆོས་མཐུན་པས་རབ་ཏུ་སྟན་” ཏོ་་་
ཞེས་བྱ་བ་འདི་བརྗོད་པར་བྱ་བ་མ་ཡིན་ནོ་ཞེ་ན། འདི་ཡང་བསྒྲུབ་བྱ་གཏན་་
ཚིགས་ཀྱི་རྗེས་སུ་འགྲོ་བ་བཀག་པའི་དོན་དུ་འགྱུར་རོ། །འོན་ཏེ་བཀག་པ་ནི་་་
དོན་མེད་པ་ཡིན་ཏེ་མཐུན་པའི་ཕྱོགས་ལ་ཡང་རྣམ་པ་གཉིས་ཞེས་བརྗོད་པའི་ཕྱིར་
རོ། །ཕྱོགས་ཀྱི་ཆོས་ནི་གཏན་ཚིགས་ཀྱིས་བརྗོད་པའི་ཕྱིར་འདིར་ནི་གཏན་་་
ཚིགས་ལྷག་མ་བསྟན་པར་བྱ་བ་ཡིན་ཏེ། དེ་ལ་གདོན་མི་ཟ་བར་རིགས་མཐུན་པ་
ཁོ་ན་ལ་ཡོད་ཞེས་ངེས་པར་གཟུང་བར་བྱའོ་ཞེ་ན། དེ་ལྟར་ན་རིགས་མཐུན་པ་
ཉིད་ལ་ཡོད་ཅེས་བྱ་བས་བསྒྲུབ་བྱའི་རྗེས་སུ་འགྲོ་བ་ཁོ་ན་གཏན་ཚིགས་སོ་ཞེས་་
ངེས་པར་བཟུང་བ་ན། །རིགས་མི་མཐུན་པ་ལ་ཡོད་པ་དགག་པ་ཐོབ་པས་ངེས་་་
པའི་དོན་དུ་འགྱུར་ཏེ། ། ཇི་ལྟར་དེ་དང་བྲལ་བ་ལ་མེད་པ་ནི་དེ་དང་བྲལ་བ་ཉིད་
ལ་མེད་པ་ཡིན་གྱི་རིགས་མི་མཐུན་པ་ལ་མ་ཡིན་ལ། བདག་མེད་པ་ལ་སོགས་པ་
ལ་མ་ཡིན་པ་དེ་བཞིན་དུ་འདིར་ཡང་བསྒྲུབ་བྱ་མེད་པ་ཁོ་ན་ལ་མེད་པ་ཡིན་གྱི།
གཞན་པ་ལ་མ་ཡིན་རིགས་མཐུན་པ་ལ་ཡང་མ་ཡིན་ནོ། །རིགས་མི་མཐུན་པའི་་
བསྒྲུབ་བྱ་ལ་རྗེས་སུ་འགྲོ་བ་ཡོད་ན། འགལ་བ་ལའམ་མི་འགལ་བ་ལ་ཡོད་་་
97-365


[𰻁193b]
༣༦༦
བསྟན་འགྱུར།
ཚད་མ།
༼ཅེ༽
༡༨༩
པས་དོན་དུ་མ་སྒྲུབ་པར་བྱེད་པའི་གཏན་ཚིགས་འགལ་བའི་གཏན་ཚིགས་ཉིད་དུ་
བཤད་པ་ཡིན་ནོ། །གང་ཡང་ཆོས་མཐུན་པ་ཙམ་གྱིས་བརྗོད་པ་ལ་མ་ངེས་པར་་་
ཐལ་བར་འགྱུར་རོ་ཞེས་འཆད་པར་འགྱུར་བ་དེ་ལ་ལུས་ཅན་མ་ཡིན་པ་ཉིད་ནི་་
རྟག་པ་མེད་པ་ལ་ཡང་ཡོད་པའི་ཕྱིར་ཞེས་བསྟན་པར་བྱ་བ་ཡིན་གྱི། ་ གཞན་པ་་
དང་འགལ་བ་ཉིད་མེད་པའི་ཕྱིར་ཞེས་ནི་མ་ཡིན་ནོ། །དེ་ལྟར་བྱས་པས་རྟག་པ་
ནི་རྩོལ་བ་ལས་བྱུང་བ་མ་ཡིན་ཏེ། རྩོལ་བ་ལས་བྱུང་བ་ཉིད་ནི་མི་རྟག་པ་ལ་རྗེས་
སུ་འབྲེལ་པའི་ཕྱིར་རོ། །ཆོས་མི་མཐུན་པས་ནི་མི་རྟག་པ་ཉིད་མེད་པ་ཉིད་ལ་
གཏན་ཚིགས་མེད་པར་བསྟན་པར་བྱ་བ་ཡིན་གྱི་རྟག་པ་ལ་མེད་པ་ནི་མ་ཡིན་ནོ། །
རྟག་པ་ནི་མ་བྱས་པའི་ཕྱིར་ཞེས་བྱ་བ་འདིར་རྟག་པ་ཉིད་ཀྱིས་ནམ་མཁའ་ལ་་་་
སོགས་པ་རྣམས་དམ་མ་བཅས་པའི་མ་བྱས་པ་ཉིད་བསྒྲུབ་པ་ིམ་གྱུར་ཅིག་སྙམ་་་
ནས་མེད་པ་ཉིད་ལ་གཏན་ཚིགས་བསྟན་པར་བྱ་བའི་ཟློག་པ་ལ་གཏན་ཚིགས་སུ་་་
བསྟན་པར་མི་བྱའོ། །གལ་ཏེ་དེ་ལྟ་ན་འགལ་བ་དང་མ་ངེས་པའི་གཉེན་པོར་
གཉི་ག་ཡང་བརྗོད་པར་བྱའོ་ཞེས་བྱ་བ་རྗོད་པར་མི་བྱ་སྟེ། ་རེ་རེ་བརྗོད་པས་་་
ཐལ་བ་དེར་མི་འགྱུར་བའི་ཕྱིར་རོ་ཞེ་ན། འདི་ནི་འཇིག་རྟེན་པའི་སྦྱོར་བ་བཟུང་
ནས་བརྗོད་པ་ཡིན་གྱི། མཚན་ཉིད་པ་ནི་མ་ཡིན་ཏེ། དཔེར་ན་བསྒྲུབ་བྱའི་་་
ཆོས་གཏན་ཚིགས་ཉིད་ཡིན་ན་མ་ངེས་པར་ཐལ་བ་ལྟ་བུའོ། །འོན་ཏེ་ཅི་དཔེ་རྣམ་
པ་གཉིས་ཀྱིས་ཚིག་སྒྲུབ་བྱེད་ཡིན་ནམ། ཅི་སྟེ་གཏན་ཚིགས་བཞིན་དུ་གང་ཡང་
རུང་བ་ཉིད་ཡིན་ཞེ་ན། རྣམ་པ་གཉི་ག་ཡིན་ནོ་ཞེས་བརྗོད་དེ། གཞན་དུ་ན།
རེ་རེའམ་གཉི་ག་མ་བརྗོད་པའི། །ཐུན་མོང་བ་དང་ཁྱད་པར་ཅན། །འགལ་་
བ་ཉིད་ཀྱང་སྒྲུབ་བྱེད་འགྱུར། །དེ་ཕྱིར་དཔེ་ནི་གཉིས་ཡིན་ནོ། །གལ་ཏེ་ཆོས་
མཐུན་པ་ཁོ་ནས་བརྗོད་ན་དེའི་ཕྱིར་བསྒྲུབ་བྱ་མེད་པ་ལ་ཡང་འགྱུར་བས་ཐུན་མོང་
97-366


[𰻂194a]
༽ ཚད་མ་ཀུན་ལས་བཏུས་པའི་འགྲེལ་པ།
༣ ༦༧
པ་ཉིད་གཏན་ཚིགས་སུ་དོག་པ་ཡིན་ནོ། །ཅི་སྟེ་ཆོས་མི་མཐུན་པ་ཉིད་ཀྱིས་་
བརྗོད་ན་དེའི་ཕྱིར་བསྒྲུབ་བྱའི་རིགས་ལ་ཡང་མེད་པའི་ཕྱིར་ཐུན་མོང་མ་ཡིན་པ་་་
ཉིད་འགྱུར་རོ། །གལ་ཏེ་གཉི་ག་མ་བརྗོད་ན་དེའི་ཕྱིར་རིགས་མཐུན་པ་ལ་མེད་་
པར་འགྱུར་ལ། མེད་པ་ལ་ཡོད་པར་འགྱུར་བའི་ཕྱིར་འགལ་བ་ཉིད་དུ་འགྱུར་རོ།།
དེའི་ཕྱིར་གདོན་མི་ཟ་བར་འགལ་བ་དང་། མ་ངེས་པའི་གཉེན་པོར་གཉི་ག་་་
ཡང་བརྗོད་པར་བྱའོ། །གང་ཞིག་ལ་ཅུང་ཟད་རབ་ཏུ་གྲུབ་པ་ཡིན་པའི་ཕྱིར་གང་
ཡང་རུང་བ་བརྗོད་པ་ཡང་སྒྲུབ་བྱེད་ཡིན་ནོ། །སྒྲ་ཁོ་ན་ལ་དོན་གཉིས་རྟོགས་་་་
པའི་ཕྱིར་རམ། ། གང་ཡང་རུང་བས་ཤུགས་ཀྱིས་གཉི་ག་བསྟན་པའི་ཕྱིར་གཉི་ག་
བརྗོད་པར་མི་བྱའོ། །རྗེས་སུ་དཔག་པ་ལ་ཡང་ཚུལ་འདི་ཡིན་པར་མཐོང་སྟེ།
གལ་ཏེ་རྟགས་འདི་རྗེས་སུ་དཔག་པར་བྱ་བ་ལ་ངེས་པར་བཟུང་ན། གཞན་དུ་དེ་
དང་རིགས་མཐུན་པ་ལ་ཡོད་པ་ཉིད་དང་། མེད་པ་ལ་མེད་པ་ཉིད་དྲན་པར་་
བྱེད་པ་དེའི་ཕྱིར་འདིའི་ངེས་པ་བསྐྱེད་པར་བྱེད་པ་ཡིན་ནོ། །དེ་ཉིད་ཀྱི་ཕྱིར་་
ཡང་། རང་ལས་ངེས་བཞིན་གཞན་དག་ལ། །ངེས་པ་སྐྱེད་པར་འདོད་པ་ཡིས། །
ཕྱོགས་ཆོས་ཉིད་དང་འབྲེལ་པ་དང་། །བསྒྲུབ་བྱ་བརྗོད་བྱ་གཞན་དག་ཡང་། །
གང་གི་ཕྱིར་ཕྱོགས་ཀྱི་ཆོས་ཉིད་བསྟན་པའི་དོན་དུ་གཏན་ཚིགས་བརྗོད་པ་དང་།
ཡང་དེའི་རྗེས་སུ་དཔག་པར་བྱ་བ་དང་མེད་ན་མི་འབྱུང་བའི་དོན་དུ་དཔེ་བརྗོད་་་
པ་དང་། རྗེས་སུ་དཔག་པར་བྱ་བ་ཡིན་པའི་དོན་དུ་ཕྱོགས་བརྗོད་པ་སྟེ་རྗེས་སུ་
དཔག་པའི་ཡན་ལག་གཞན་ཡོད་པ་མ་ཡིན་ནོ། །དེའི་ཕྱིར་གཞན་དག་ནི་ཤེས་པ་
ལ་སོགས་པ་རྣམས་དང་ཉེ་བར་སྦྱོར་བ་དང་མཇུག་བསྡུ་བ་དག་འདིར་སྤངས་པ་
ཡིན་ནོ། །འོན་ཏེ་དེ་ལྟ་ན་དཔེའི་ཚིག་ཀྱང་ཐ་དད་པར་མི་འགྱུར་ཏེ་གཏན་་
ཚིགས་ཀྱི་དོན་བསྟན་པའི་ཕྱིར་རོ། །དེས་ན་ཉེ་བར་སྦྱོར་བ་བཞིན་དུ་བརྗོད་པར་
97-367


[𰻃194b]
༣༦༨
བསྟན་འགྱུར།
ཚད་མ། ༼ཅི་༡༨༩
བྱ་བ་མ་ཡིན་པར་ཐལ་བར་འགྱུར་རོ་ཞེ་ན། འདི་ནི་ཡོད་པ་མ་ཡིན་ཏེ། གལ་
ཏེ་དཔེ་ནི་གཏན་ཚིགས་ལས། །ཐ་དད་བརྗོད་བྱ་མ་ཡིན་ཡང་། །དམ་བརྗོད་
རྟགས་དོན་བསྟན་པའི་ཕྱིར། །ཉེར་འཇལ་བཞིན་དུ་དོན་མེད་མིན། །གཏན་
ཚིགས་ནི་མཚན་ཉིད་གསུམ་པ་ཅན་ཡིན་ལ། ། བསྒྲུབ་བྱའི་ཆོས་ཉིད་ནི་གཏན་་
ཚིགས་ཀྱི་ཚིག་གིས་བསྟན་པ་ཡིན་ནོ། །དེ་ལས་གཏན་ཚིགས་ལྷག་མ་བསྟན་པར་
བྱ་བའི་དོན་དུ་དཔེ་བརྗོད་པ་ནི་དོན་དང་བཅས་པ་ཡིན་ནོ། །འོན་ཏེ་དེ་ལྟ་ན།
གཏན་ཚིགས་འབྲེལ་པ་བསྒྲུབ་དོན་དུ། །གལ་ཏེ་དཔེ་གཉིས་བརྗོད་བྱེད་ན། །
དཔེ་ནི་ཐ་དད་ཉིད་ཡིན་མོད། །གལ་ཏེ་གཏན་ཚིགས་བརྗོད་པས་ཕྱོགས་ཆོས་་
ཉིད་ཙམ་བརྗོད་པ་ཡིན་ལ། དེ་ལས་གཏན་ཚིགས་ལྷག་མ་རབ་ཏུ་སྒྲུབ་པའི་དོན་
དུ་དཔེ་ཡན་ལག་ཐ་དད་པ་ཉིད་ཡིན་དུ་ཟད་མོད་ཅེ་ན། འཇིག་རྟེན་མཚུངས་་་
ཕྱིར་ཐ་དད་མིན། །དེ་ལྟ་ན་ནི་འཇིག་རྟེན་པའི་སྦྱོར་བ་བཞིན་དུ་གཏན་ཚིགས་་
དང་དཔེ་མ་འབྲེལ་བར་འགྱུར་རོ། །དེ་དག་གིས་ནི་དཔེ་བརྗོད་དང་། །ཆོས་
མཐུན་འབའ་ཞིག་སྟོན་པར་བྱེད། །འཇིག་རྟེན་པའི་སྦྱོར་བ་ལ་ནི་བྱས་པའི་ཕྱིར་
ཞེས་དཔེ་དང་ཆོས་མཐུན་པ་འབའ་ཞིག་རབ་ཏུ་སྟོན་པར་བྱེད་ཀྱི། བསྒྲུབ་བྱ་་་་
སྒྲུབ་བྱེད་ཉིད་མ་བརྗོད། །ཅི་ལྟར་ཡང་བསྒྲུབ་བྱ་སྒྲུབ་པར་བྱེད་པའི་གཏན་
ཚིགས་ཡིན་པ་དེ་དག་གི་སྦྱོར་བ་ལ་ཡོད་པ་མ་ཡིན་ཏེ། དེ་ལྟར་ཡང་ནི་དཔེ་ཙམ་
ཉིད༑ །དཔེ་ལྟར་ན་ཡང་བུམ་པ་བཞིན་དུ་བྱས་པའི་ཕྱིར་མི་རྟག་ཅེས་བྱ་བ་ལ།
དཔེས་གཏན་ཚིགས་ཀྱི་དོན་མ་གཟུང་བར་བསྒྲུབ་པར་བྱ་བ་ལ་ཉེ་བར་འཇལ་བ་་་
ཙམ་བསྟན་པ་ཡིན་ནོ། །ཅི་སྟེ་ཡང་ཆོས་མི་མཐུན་པས་བསྒྲུབ་བྱ་སྒྲུབ་པར་བྱེད་་་
པ་ཉིད་བརྗོད་པར་འགྱུར་རོ་ཞེ་ན། དེ་ནི་ཆོས་མི་མཐུན་པས་མིན། །ཆོས་མི་
མཐུན་པས་ཀྱང་གཏན་ཚིགས་བསྒྲུབ་བྱ་སྒྲུབ་པར་བྱེད་པ་ཉིད་དུ་བསྟན་པར་མི་
97-368


[𰻄195a]
ཚད་མ་ཀུན་ལས་བཏུས་པའི་འགྲེལ་པ།
༣ ༦༩
ནུས་ཏེ་གང་གི་ཕྱིར། དེར་ཡང་མི་མཐུན་ཕྱོགས་དག་ལྡན་ཅིག་རྒྱུ། །དེར་ཡང་
རྟག་མ་བྱས་པར་མཐོང་བའི་ཕྱིར་ཟློག་པས་རྟག་པའི་དཔེ་བཟློག་པའི་དོན་དུ།
འཇིག་རྟེན་གྱིས་མ་ཁྱབ་པ་ཉིད་དང་རྟག་པ་ཉིད་དག་བསྒྲུབ་པའི་སྒོ་ནས་ལྷན་ཅིག་
རྒྱུ་བར་བསྟན་པ་ཡིན་ནོ། །དེ་བཞིན་དུ་གལ་ཏེ་འདིར་ཡང་གཏན་ཚིགས་ཀྱི་དོན་
ལས་དཔེ་ཐ་དད་པར་བརྗོད་ན། འཇིག་རྟེན་བཞིན་དུ་དཔེ་ཙམ་བརྗོད་པར་བྱ་
བར་འགྱུར་རོ། །ཅི་སྟེ་དཔེའི་དོན་གྱིས་གཏན་ཚིགས་ལ་ཕན་མི་འདོགས་ཀྱང་་
བསྒྲུབ་བྱ་ལ་ཕན་འདོགས་པར་འགྱུར་རོ་ཞེ་ན། འདི་ནི་ཡོད་པ་མ་ཡིན་ཏེ།
དེ་ལ་ཡང་། གཏན་ཚིགས་བཅས་པའམ་བསྒྲུབ་བྱ་ཙམ། །དེ་ཁྱད་པར་གྱི་་་
དཔེ་ཡིན་ན། །དཔེ་ནི་ཐུག་པ་མེད་པ་དང་། །མི་མཐུན་ཕྱོགས་ལས་ལྡོག་མེད་
འགྱུར། །དཔེར་ན་བུམ་པ་ནི་བྱས་པའི་ཕྱིར་མི་རྟག་སྟེ། དེ་བཞིན་དུ་སྒྲ་ཡང་
ཡིན་ནོ་ཞེས་གལ་ཏེ་དེ་ལྟར་དཔེར་བྱེད་ན། བུམ་པ་མི་རྟག་པ་ཉིད་ལ་ཡང་
དཔེར་བརྗོད་པར་བྱ་བའི་ཕྱིར་ཐུག་པ་མེད་པར་འགྱུར་བའམ་སྒྲ་ལ་ཡང་དཔེ་མེད་
པར་གྲུབ་པར་འགྱུར་རོ། །ཅི་སྟེ་བུམ་པ་བཞིན་དུ་མི་རྟག་པ་ཡིན་གྱི། ནམ་་་
མཁའ་བཞིན་དུ་རྟག་པ་ནི་མ་ཡིན་ནོ་ཞེས་བསྒྲུབ་པར་བྱ་བ་ཙམ་གྱི་དཔེར་བྱེད་ན། །
དེས་ནི་ནམ་མཁའ་ལ་སོགས་པ་ལས་བྱས་པ་ཉིད་ལྡོག་པར་ཉེ་བར་བསྟན་པར་བྱ་་
བ་ཡིན་ན་ཡོད་པ་ཡང་མ་ཡིན་ནོ། །ཅི་སྟེ་ཡང་མི་རྟག་པ་ཉིད་ཡོད་ན་བུམ་པ་་་་
བཞིན་དུ་མི་རྟག་པ་ཡིན་གྱི། སྣམ་བུ་བཞིན་དུ་མ་ཡིན་ནོ་ཞེས་བསྒྲུབ་བྱའི་ཁྱད་་་
པར་གྱི་དཔེར་བྱེད་པ་དེ་ལྟ་ན་ཡང་སྣམ་བུ་ལ་སོགས་པ་རྣམས་ལས་བྱས་པ་ལྡོག་་
པར་བརྗོད་པར་བྱ་བར་འགྱུར་ན། ཕྱོགས་ཀྱི་ཆོས་ཙམ་གཏན་ཚིགས་སོ་ཞེས་བྱ་
བར་འགྱུར་ཏེ། དེ་ལྟར་ཡང་། ཕྱོགས་ཀྱི་ཆོས་ཙམ་ཉིད་ཡིན་ན་འཁྲུལ་པ་ཡང་
ནི་གཏན་ཚིགས་ཉིད། གཏན་ཚིགས་ལྟར་སྣང་བ་གཏན་ཚིགས་སུ་འགྱུར་རོ། །
97-369


[𰻅195b]
༣ ༧༠
བསྟན་འགྱུར། ཚད་མ། ༼ཅི་
༡༨༩
གཉི་ག་བརྗོད་ན་མི་འགྱུར་ཞེས། །གང་གི་ཆོས་མཐུན་པ་ཉིད་ཀྱིས་དཔེ་བརྗོད་
པ་དེའི་མི་མཐུན་ཕྱོགས་ལ་ཡང་སྲིད་པའི་ཕྱིར་འཁྲུལ་པའི་གོ་སྐབས་ཡོད་པ་མ་ཡིན་
ནོ༑ །གང་གི་ཡང་ཆོས་མི་མཐུན་པ་ཉིད་ཀྱིས་དཔེ་བརྗོད་པ་དེའི་ཐུན་མོང་མ་
ཡིན་པ་ཉིད་ནི་མི་མཐུན་པའི་ཕྱོགས་ལ་ཡང་སྲིད་པའི་ཕྱིར་འཁྲུལ་པའི་གོ་སྐབས་
ཡོད་པ་ཡིན་གྱི། གང་གི་ཡང་གཉི་ག་བརྗོད་པར་བྱ་བ་དེ་ལ་འཁྲུལ་པ་སྲིད་པ་མ་
ཡིན་ནོ་ཞེས་བྱ་བ་འདིར་འགྱུར་ན། དེ་ལ་ཡང་། དགུ་པོ་རྣམས་ལ་གཉིས་དག་
སྲིད། །ཕྱོགས་ཀྱི་ཆོས་རྣམས་དགུ་པོ་རྣམས་ཀྱི་གསུམ་ལ་དང་པོ་དང་ཐ་མའི་དཔེ་
བརྗོད་པ་ཕྱི་མ་དག་ལ་དཔེ་གཉིས་པོ་དག་བརྗོད་ཀྱང་འཁྲུལ་པ་སྲིད་པ་ཡོད་པ་
ཡིན་ནོ། །དཔེ་བཤད་ཟིན་ཏོ། ། གང་ལ་ ་ ་་་དེ་ག་ན་
གཏན་ཚིགས་བསྒྲུབ་བྱ་གཉིས་ལྡན་མིན། །རྗེས་འགྲོ་ལྡོག་པ་གཉིས་དག་སྟེ།།
དེའི་མི་མཐུན་ཕྱོགས་བསལ་དང་། །རྗེས་འགྲོ་མེད་པ་དེར་སྣང་བའོ། །དེ་ལ་
གཏན་ཚིགས་དང་མི་མཐུན་པ་ནི་སྒྲ་རྟག་སྟེ་ལུས་ཅན་མ་ཡིན་པའི་ཕྱིར་རྡུལ་ཕྲ་་
རབ་བཞིན་ནོ། །བསྒྲུབ་བྱ་དང་མི་ལྡན་པ་ནི་ལས་བཞིན་ནོ། །གཉི་ག་དང་མི་
ལྡན་པ་ནི་བུམ་པ་བཞིན་ནོ་ཞེས་བྱ་བ་ལྟ་བུའོ། །ཆོས་མི་མཐུན་པའི་དཔེ་ལ་ཡང་
གང་མི་རྟག་པ་དེ་ནི་རེག་བྱ་དང་མི་ལྡན་པར་མཐོང་སྟེ་དཔེར་ན་ལས་དང་དཔེར་
ན་རྡུལ་ཕྲ་རབ་དང་དཔེར་ན་ནམ་མཁའ་ལྟ་བུའོ། ། །ཆོས་མཐུན་པ་བརྗོད་པའི་་་
དཔེ་འདིས་ནི་ནམ་མཁའ་ལ་སོགས་པ་རྟག་པར་ཁས་ལེན་པར་མི་བྱེད་ན་ཆོས་ཅན་
མ་གྲུབ་པར་བརྗོད་པ་སྤངས་པ་ཡིན་ནོ། །རྗེས་སུ་འགྲོ་བ་ཕྱིན་ཅི་ལོག་ཀྱང་གང་
མི་རྟག་པ་དེ་ནི་རྩོལ་བ་ལས་བྱུང་བ་ཡིན་ཏེ་དཔེར་ན་བུམ་པ་བཞིན་ཞེས་བྱ་བས་ནི་
ཆོས་མཐུན་པས་སོ། །གང་རྩོལ་བ་ལས་བྱུང་བ་མ་ཡིན་པ་དེ་ནི་རྟག་པར་མཐོང་
སྟེ་དཔེར་ན་ནམ་མཁའ་བཞིན་ཞེས་བྱ་བ་འདི་ནི་ཆོས་མི་མཐུན་པས་སོ། །གང་
97-370


[𰻆196a]
ཚད་མ་ཀུན་ལས་བཏུས་པའི་འགྲེལ་པ། །
༣ ༧ ༡
ལ་ཡང་རྗེས་སུ་འགྲོ་བས་མ་བརྗོད་པར་གཏན་ཚིགས་དང་བསྒྲུབ་བྱའི་དོན་དེ་མི་་་
མཐུན་པའི་ཕྱོགས་དག་ལ་ལྷན་ཅིག་ཡོད་པར་བསྟན་པར་བྱ་བ་འབའ་ཞིག་ཡིན་ཏེ།
རྩོལ་བ་ལས་བྱུང་བ་ནི་མི་རྟག་པའོ་རྟག་པ་ནི་རྩོལ་བ་ལས་མ་བྱུང་བ་དེ་བུམ་པ་་
དང་ནམ་མཁའ་བཞིན་ནོ་ཞེས་བྱ་བ་ལྟ་བུའོ། །དཔེར་ན་ཁ་ཅིག་གཉི་ག་རབ་ཏུ་
གྲུབ་པ་ནི་དཔེའོ་ཞེས་ཟེར་བ། གཉི་ག་དང་ལྡན་པ་འདི་ཡོད་ཀྱང་རྗེས་སུ་འགྲོ་
བ་ཕྱིན་ཅི་ལོག་རྣམ་པ་གཉིས་ནི་དཔེ་ལྟར་སྣང་བ་ཡིན་ནོ། །ལྟར་སྣང་བ་དང་་
བཅས་པ་དཔེ་བསྟན་ཟིན་ཏོ། །འདི་ལ་ཡང་། རྟགས་མེད་སོགས་དང་རྗེས་འགྲོ་་་
སོགས། །ཕྱིན་ཅི་ལོག་པ་དཔེ་མ་ཡིན། །ཉེ་བར་བསྡུ་བ་མ་འབྲེལ་པ། །འབྲེལ་པ་
རབ་ཏུ་མ་བསྟན་ཕྱིར། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
རྩོད་པ་སྒྲུབ་པར་ནི་དེ་དག་འབྲེལ་པར་བསྟན་པ་གང་ཡིན་པ་འདི་བརྗོད་པ་
དཔེ་ཡིན་ཏེ་བུམ་པ་བཞིན་ཞེས་བྱ་བའམ། ཡང་ན་གང་རྩོལ་བ་ལས་བྱུང་བ་དེ་་
མི་རྟག་པར་མཐོང་ངོ་ཞེས་གང་གིས་འབྲེལ་པ་སྟོན་པར་བྱེད་པ་ཡིན་ནོ་ཞེས་བཤད་
པ་དེ་ལྟ་ན་ཡང་དཔེར་ན་བུམ་པ་བཞིན་ཞེས་བྱ་བ་འདི་མི་རིགས་ཏེ། དཔེ་ཅན་
དཔེ་མ་ཡིན་པའི་ཕྱིར་ཏེ། འདི་ཙམ་གྱིས་ནི་མེད་ན་མི་བྱུང་བ་ཉིད་ཀྱི་དཔེ་མ་
ཡིན་པའི་ཕྱིར་རོ། །གཞན་ཡང་། དེ་དག་ཞེས་ནི་བརྗོད་མི་བྱ། །ཅིའི་
ཕྱིར་ཞེ་ན་ཕན་ཚུན་བསྒྲུབ་བྱར་མ་གྱུར་ཅིག་སྙམ་ནས་མེད་ན་མི་འབྱུང་བ་ཉིད་ནི་
འབྲེལ་པ་ཡིན་ལ། དེ་གལ་ཏེ་གཉི་ག་ལ་ཡང་ཡོད་པ་ཡིན་ན་ཇི་ལྟར་རྩོལ་བ་ལས་
བྱུང་བའི་ཕྱིར་མི་རྟག་པ་དེ་བཞིན་དུ་མི་རྟག་པའི་ཕྱིར་རྩོལ་བ་ལས་བྱུང་བར་ཡང་
འགྱུར་རོ། །དེའི་ཕྱིར་གཏན་ཚིགས་དེ་ཉིད་བསྒྲུབ་བྱ་དང་འབྲེལ་པ་དཔེར་ན་་་
བྱའོ་ཞེས་བརྗོད་པར་བྱའོ། །ཆོས་མཐུན་ཙམ་གྱིས་ལྷན་ཅིག་ཏུ། །འབྱུང་བ་་་
དཔེར་ནི་བྱ་བ་མིན། །གཏན་ཚིགས་མི་རྟག་པ་ལ་མཐོང་བ་ཉིད་ཀྱིས་འཁྲུལ་པ་
A
97-371


[𰻇196b]
བསྟན་འགྱུར།
ཚད་མ། ༼ཅེ༽
༡༨༩
མེད་པར་ནི་བསྟན་པར་མི་ནུས་སོ། །དེ་ལྟ་ན་མི་མཐུན་པའི་ཕྱོགས་དག་ལ་ཞེས་
པ་འདི་བརྗོད་པར་མི་བྱ་སྟེ་ཤུགས་ཀྱིས་མི་མཐུན་པའི་ཕྱོགས་དག་ལ་གཏན་ཚིགས་
དང་བསྒྲུབ་བྱའི་མེད་ན་མི་འབྱུང་བའི་འབྲེལ་པ་གྲུབ་པ་ཉིད་ཀྱི་ཕྱིར་མི་མཐུན་པའི་
ཕྱོགས་ལ་མེད་ན་མི་འབྱུང་བའི་འབྲེལ་པ་བསྟན་པ་འདིས་ཅི་ཞིག་བྱ། བསྒྲུབ་ལ་
ཕན་འདོགས་ཅུང་ཟད་མེད།	།གལ་ཏེ་བསྒྲུབ་པས་རྟག་པ་རྩོལ་བ་ལས་མ་བྱུང་བ་
ཉིད་དུ་སྟོན་པར་བྱེད་ན། རྩོལ་བ་ལས་བྱུང་བ་ཉིད་ཀྱིས་མི་རྟག་པ་གྲུབ་པ་ལ་་་
འདིས་ཅུང་ཟད་ཕན་པ་བྱས་པ་མ་ཡིན་ནོ། ། །ཅིའི་ཕྱིར་ཞེ་ན། དེ་ཡིས་གཞན་
ནི་རབ་སྒྲུབ་བྱེད། །དེ་ལྟ་ན་ནི་དེས་དམ་མ་བཅས་པའི་རྟག་པ་ཉིད་རྩོལ་བ་ལས་
བྱུང་བ་མ་ཡིན་པ་ཉིད་ཀྱིས་བསྒྲུབ་པར་འགྱུར་རོ། །བསྒྲུབ་པས་རབ་ཏུ་སྟོན་བྱེད་
ན། །མི་འདོད་རྟག་པ་ཐོབ་པར་འགྱུར། །གལ་ཏེ་རྟག་པ་དང་རྩོལ་བ་ལས་་་
མ་བྱུང་བ་ཉིད་དག་མེད་ན་མ་བྱུང་བ་ཉིད་དུ་སྟོན་པར་བྱེད་ན་དེས་གདོན་མི་ཟ་་་
བར་རྟག་པ་ཅུང་ཞིག་ཁས་བླངས་པར་བྱ་སྟེ། རྩོལ་མ་བྱུང་དང་རྟག་པ་དག །
ཕན་ཚུན་མེད་ན་མི་འབྱུང་བ། །ཐོབ་སྟེ། ཇི་ལྟར་རྟག་པ་རྩོལ་བ་ལས་མ་བྱུང་
བ་དེ་བཞིན་དུ་དེ་དག་གིས་མི་མཐུན་པའི་ཕྱོགས་ལ་འབྲེལ་པ་བསྟན་པའི་ཕྱིར་རྩོལ་
བ་ལས་མ་བྱུང་བ་རྟག་པ་ཞེས་བྱ་བ་འདི་ཡང་ཐོབ་པར་འགྱུར་ན། འདི་མཐོང་་
བ་ཡང་མ་ཡིན། མེད་ན་མི་འབྱུང་བ། འབྲེལ་པ་མི་མཐུན་ཕྱོགས་ལ་མེད། །
གང་གི་ཕྱིར་གཉི་ག་ལ་ཡང་མེད་ན་མི་འབྱུང་བ་མི་སྲིད་པ་དེའི་ཕྱིར་དེའི་མི་མཐུན་
པའི་ཕྱོགས་ཞེས་བརྗོད་པར་མི་བྱའོ། །ཤུགས་ཀྱིས་གཞན་ནི་བརྗོད་ཅེ་ན། །
གང་རྩོལ་བ་ལས་བྱུང་བ་དེ་ནི་མི་རྟག་པ་ཡིན་གྱི་རྟག་པ་ནི་མ་ཡིན་ནོ་ཞེས།
ཤུགས་ཀྱིས་བརྗོད་པ་ནི་ཡིན་ན་ནི་འདིར་འགྱུར་རོ། །མ་གྲུབ་པའི་དོན་ཅན་ནི་་
དཔེའི་སྐྱོན་ཡིན་ཏེ། བློ་བཞིན་ནོ་བུམ་པ་བཞིན་ནོ་ཞེས་བརྗོད་པ་ཙམ་དཔེ་ཡིན་
97-372


[𰻈197a]
ཚད་མ་ཀུན་ལས་བཏུས་པའི་འགྲེལ་པ། ་
པའི་ཕྱིར། དཔེར་བྱ་བའི་མ་གྲུབ་པའི་དོན་གྱིས་དཔེ་ལྟར་སྣང་བ་ཉིད་དུ་རིགས་
པ་མ་ཡིན་ནོ། །གང་རྟག་པ་དེ་ནི་རེག་པར་བྱ་བ་མ་ཡིན་ནོ་ཞེས་བྱ་བ་འདི་དཔེ་
ལྟར་སྣང་བ་ཡིན་ཏེ། འདིས་ནི་རེག་པར་བྱ་བ་མ་ཡིན་པ་ཉིད་རྟག་པ་ཉིད་དང་
མེད་ན་མི་འབྱུང་བ་ཉིད་བསྟན་:པར་ནུས་©པ་མ་ཡིན་ནོ་ཞེས་བྱ་བ་འདི་བརྗོད་་་
པར་བྱའོ། ། །དཔེ་ལྟར་སྣང་བ་གཅིག་ཉིད་ནི། །མ་ཡིན་ཞེས་ནི་བསྟན་པ་ཡིན། །
མ་གྲུབ་པའི་དོན་ཅན་གྱི་དཔེ་ལྟར་སྣང་བ་གཅིག་ཉིད་མ་ཡིན་ནོ་ཞེས་ཁོ་བོ་ཅག་་
གིས་བཤད་པ་ཡིན་ནོ། །རིགས་པ་ཅན་རྣམས་ནི་བསྒྲུབ་བྱ་དང་ཆོས་མཐུན་པ་་་
ལས་དེའི་ཆོས་རྟོགས་པའི་དཔེ་ནི་དཔེ་ཡིན་ལ་བཟློག་པ་ལས་བཟློག་པའོ། །
ཞེས་ཟེར་བ་འདི་ལ་ཡང་གལ་ཏེ་གཏན་ཚིགས་ཀྱི་དོན་ལས་དཔེ་ཐ་དད་པ་ཡིན་ན་
དཔེ་གཏན་ཚིགས་ཀྱི་དོན་ལ་འབྲེལ་པ་ཉིད་དུ་གདོན་མི་ཟ་བར་བརྗོད་པར་བྱ་བར་
མི་འགྱུར་རོ། །དེ་ལྟ་ན་ཡང་བྱས་པའི་ཕྱིར་མི་རྟག་སྟེ་ནམ་མཁའ་བཞིན་ཞེས་བྱ་
བ་ཡང་དཔེར་འགྱུར་ཏེ་ཡོད་པས་ཡོད་པའི་ཕྱིར་དང་། མཉན་བྱ་མ་ཡིན་པའི་་་
ཕྱིར་ཞེས་བྱ་བ་འདི་ལ་བསྒྲུབ་པར་བྱ་བ་དང་ཆོས་མཐུན་པ་དང་མི་མཐུན་པ་ཡོད་
པ་ཡིན་ནོ། །གལ་ཏེ་དཔེ་སྔ་མས་ཁྱད་པར་དུ་བྱ་བ་ཡིན་ན་བསྒྲུབ་བྱ་དང་ཆོས་
མཐུན་པ་དང་མི་མཐུན་པ་སྨོས་པར་མི་བྱ་སྟེ། གང་གི་ཕྱིར་དེ་ལྟར་གོ་བྱེད་དེ་མ་
མཐོང་། ། ཕྱི་རོལ་གྱི་དོན་རྗེས་སུ་མ་བསྡུས་པ་ལ་དཔེས་བསྒྲུབ་བྱའི་ཆོས་རྟོགས་པ་
ནི་ཡོད་པ་མ་ཡིན་པའི་ཕྱིར་དེའི་ཆོས་རྟོགས་པ་ཉིད་དུ་མ་གྲུབ་པ་ཁོ་ན་ཡིན་ནོ། །
ཅི་སྟེ་དེའི་ཆོས་རྟོག་ པ་ཉིད་གཏན་ཚིགས་ལ་སོགས་པ་རྣམས་ལས་ལྷག་མས་ཁྱད་
པར་དུ་བྱ་བ་ཡིན་པ་དེ་ལྟར་ན་ཡང་། གཉི་ག་སྨོས་པ་དོན་མེད་དོ། །དེའི་་
ཆོས་རྟོགས་པ་གང་ཡིན་པ་དང་དཔེ་གང་ཡིན་པ་ཞེས་བྱ་བ་གཉི་ག་སྨོས་པ་འདི་
དོན་མེད་པར་འགྱུར་རོ། །ཅི་ལྟར་དོན་མེད་པ་ཞེས་བྱ་སྟེ། གང་གི་ཕྱིར་དེའི་
97-373


[𰻉197b]
བསྟན་འགྱུར།
ཚད་མ།
ཅིའི
༡༨༩
ཆོས་རྟོགས་པ་ཉིད་ཀྱི་བསྒྲུབ་བྱ་དང་ཆོས་མཐུན་པ་དང་མི་མཐུན་པ་དང་ལྡན་པའི་
དོན་ལ་བསྒྲུབ་བྱ་དང་དེ་ལས་བཟློག་པའི་ཆོས་དང་ལྡན་པ་ཉིད་རྙེད་པ་ཡིན་གྱི།
གཞན་དུ་ན་དེས་དེ་དང་ལྡན་པའི་ཆོས་རྟོགས་པ་མ་ཡིན་ནོ། །དཔེ་སྨོས་པས་ནི་
རབ་ཏུ་གྲུབ་པའི་ཆོས་དེ་དང་ལྡན་པ་རྙེད་པ་ཡིན་ཏེ། འཇིག་རྟེན་པ་དང་ལྡན་་་
པ་རྣམས་དོན་གང་ལ་བློ་མཐུན་པ་དེ་དཔེ་ཡིན་ནོ་ཞེས་བཤད་པ་ཡིན་ནོ་ཞེ་ན།
རེ་ཞིག་དེའི་ཆོས་རྟོགས་པ་ཉིད་མི་རིགས་ཏེ། རྣམ་གྲངས་ཕྱིར། གང་གི་ཕྱིར་
ཡན་ལག་ཐམས་ཅད་བསྒྲུབ་བྱའི་ཆོས་རྟོགས་པ་ཉིད་ཀྱི་རྣམ་གྲངས་ཡིན་པའི་ཕྱིར།
དེ་ཉིད་ཀྱིས་དེའི་ནུས་པ་རྙེད་པ་ནི་མ་ཡིན་ནོ། །ཡང་ན་འདི་ཉིད་གཅིག་བརྗོད་
པར་བྱ་སྟེ། ཆོས་མཐུན་པ་དང་མི་མཐུན་པ་ཉིད་ཀྱང་དེ་ཁོ་ན་ལས་གྲུབ་པའི་་་་
ཕྱིར་དང་། གཞན་དུ་ན་དེ་དེའི་ཆོས་རྟོགས་པ་མ་ཡིན་པའི་ཕྱིར་རོ། །ཡང་
ན་བསྒྲུབ་བྱ་དང་ཆོས་མཐུན་པ་ལས་དེའི་ཆོས་ཅན་ཞེས་བྱ་བ་ཡིན་དུ་ཆུག་སྟེ།
བསྒྲུབ་བྱའི་ཆོས་ཅན་ཞེས་བྱ་བའི་དོན་ཏོ། །དེ་ལྟར་ནི་འདི་གཉི་གའི་ཆོས་དང་
ལྡན་པ་ཉིད་དུ་འགྱུར་རོ། །རྟོགས་པ་སྨོས་པ་དེ་ནི་དོན་མེད་དོ། །གལ་ཏེ་ཁྱོད་
ཀྱིས་བསྒྲུབ་བྱ་དང་སྒྲུབ་བྱེད་དང་ལྡན་པ་དཔེའི་དོན་ཡིན་ན་གཉི་གའི་ཆོས་དང་་་་
ལྡན་དུ་ཟིན་ཀྱང་ཕྱི་རོལ་གྱི་དོན་ཉེ་བར་མ་བསྡུས་ན་བསྒྲུབ་བྱའི་དོན་རྟོག་པར་
ནུས་པ་མ་ཡིན་ནོ་ཞེས་བཤད་ཟིན་ཏོ། །འདིའི་ཡང་བསྒྲུབ་བྱའི་ཆོས་ཀྱི་“དཔེར་
བྱེད་པ་ཉིད་ལ་ིབསྒྲུབ་བྱའི་ཆོས་ཐུབ་པ་མེད་པར་འགྱུར་རོ་ཞེས་བཤད་པ་ཡིན་ནོ།།
རབ་ཏུ་གྲུབ་པའི་ཆོས་དུ་གྲུབ་པའི་དོན་ཡང་དཔེ་སྨོས་པར་མི་བྱ་སྟེ། ཅི་སྟེ་ཕྱིར་
ཞེ་ན། གཞན་ལས་གྲུབ་ཕྱིར། གསལ་“བར་བྱེད་པའི་རྒྱུའི་དབང་དུ་བྱས་པའི་
ཕྱིར་འདི་གྲུབ་པའམ། གཞན་དུ་དཔེ་དང་ཆོས་མཐུན་པ་ལས་ཞེས་བྱ་བ་འདིར་
ཡང་རབ་ཏུ་བསྒྲུབ་པ་དང་ཆོས་མཐུན་པར་གྲུབ་པའི་དོན་དུ་འབད་པར་བྱ་བར་་་་
97-374


[𰻊198a]
ཚད་མ་ཀུན་ལས་བཏུས་པའི་འགྲེལ་པ།
༣ ༧༥
འགྱུར་རོ། །གཞན་ནི་དེའི་ཆོས་རྟོགས་པ་ཉིད་ཀྱི་དཔེ་ནི་དཔེ་ཡིན་ནོ་འདོན་པར་
བྱེད་པ་འདི་ལ་ཡང་། ཆོས་མཐུན་པ་ཡང་མི་རིགས་ཏེ། ཡང་གི་སྒྲས་ཆོས་་
མཐུན་པ་དང་ཆོས་མི་མཐུན་པ་སྨོས་པ་ཡང་ཡིན་ཏེ། དེ་ལྟར་གོ་བྱེད་དེ་མ་་
མཐོང་། །ཞེས་བཤད་པའི་ཕྱིར་རོ། །གང་དུའམ་གང་གིས་སམ་གང་གིའམ་་་
གང་དང་ཆོས་མཐུན་པ་མི་རིགས་སོ། །དཔེ་དང་ཆོས་མཐུན་པ་ལས་ཞེས་གང་་་་
བརྗོད་པ་ལས་ཡིན་པ་འདི་ལ། དཔེས་བསྒྲུབ་བྱའི་བྱས་པ་ཉིད་ལ་སོགས་པ་ཆོས་
མཐུན་པ་མི་རིགས་ཏེ། ཆོས་གཞན་ཡོད་པ་ཉིད་ལ་སོགས་པ་བསྒྲུབ་བྱའི་ཆོས་་
དང་མཐུན་པར་མ་གྱུར་ཅིག་སྙམ་ནས། བུམ་པས་ནི་བསྒྲུབ་བྱའི་བྱས་པ་ཉིད་ལ་
སོགས་པ་ཆོས་མཐུན་པ་ཡིན་གྱི། བུམ་པ་བསྒྲུབ་བྱའི་ཆོས་རྟོགས་པ་ཉིད་ཀྱིས་་་་
སམ། བྱ་བ་དང་བྱེད་པའི་འབྲེལ་བས་ནི་མ་ཡིན་ནོ། །དོན་གཉི་ག་ལ་ཡང་་
དོན་གྱི་དཔེ་བསྟན་པས་གང་གི་ཡན་ལག་ཉིད་ཉམས་པའི་ཕྱིར་དཔེ་ཡང་རིགས་པ་
མ་ཡིན་ནོ། །དཔེ་ལ་བལྟོས་ན་དེ་བཞིན་དུའམ་དེ་བཞིན་དུ་མ་ཡིན་ཞེས་བསྒྲུབ་་
བྱ་ལ་ཉེ་བར་སྡུད་པ་ནི་ཉེ་བར་སྦྱོར་བའོ། །འདི་ལ་ཡང་དེ་བཞིན་དུ་ཞེས་བྱ་བ་
ལ་བྱས་པ་ཉིད་ཀྱི་༸སྤྱིའམ་དེའི་ཁྱད་པར་ཉེ་བར་སྦྱོར་བར་བྱེད། དེ་ཐམས་ཅད་
ཀྱི་སྤྱི་ལ་དེ་བཞིན་དུ་ཞེས་བསྟན་པར་མི་ནུས་པའི་ཕྱིར་རོ། །དེ་ལ་གལ་ཏེ་རེ་ཞིག་
དེ་བཞིན་དུ་ཡང་བྱས་པའི་སྒྲ་ནི་དཔེར་ན་བུམ་པ་ལྟ་བུ་ཡིན་གྱི། མ་བྱས་པ་ནམ་
མཁའ་ལ་སོགས་པ་ལྟ་བུ་ནི་མ་ཡིན་ནོ་སྙམ་ན། དེ་ནི་མ་ཡིན་ཏེ། སྤྱི་ན་)
གཏན་ཚིགས་ཉིད་ཀྱིས་བསྟན། །བྱས་པའི་ཕྱིར་ཞེས་བྱ་བ་འདི་ཉིད་ཀྱིས་བསྟན་
པ་ཡིན་ཏེ། སྒྲ་ཞེས་འབྲེལ་པའི་ཕྱིར་རོ།	།དཔེས་ནི་བསྒྲུབ་བྱ་དང་དོན་གཅིག་
ཏུ་ཕྱེད་པ་ལས་དེ་བཞིན་དུ་མི་རྟག་པ་གྲུབ་པ་ནི་མ་ཡིན་ཏེ། ཕྱིའི་དོན་ཉེ་བར་མི་
སྡུད་པའི་ཕྱིར་རོ། །གཞན་དུ་ན་ཁྱད་པར་མེད་པའི་སྤྱི་གཞན་ཉིད་དུ་འགྱུར་རོ། །
97-375


[𰻋198b]
༣ ༧༦
བསྟན་འགྱུར། ཚད་མ། ༼ཅི ༡༨༩
ཅི་སྟེ་བྱས་པའི་སྤྱི་མ་གྲུབ་པའི་ཕྱིར་བུམ་པ་བཞིན་དུ་བྱས་པ་ཡིན་གྱི། ། སྣམ་བུ་ལ་
སོགས་པ་བཞིན་དུ་ནི་མ་ཡིན་ནོ་ཞེས་དེའི་ཁྱད་པར་ཉེ་བར་སྦྱོར་བར་བྱེད་ན་དེ་་
རིགས་པ་མ་ཡིན་ཏེ། གང་གི་ཕྱིར། ཁྱད་པར་ལ་བརྟེན་ལ་རྗེས་འགྲོ། །
ཁྱད་པར་ནི་རང་གི་བརྟེན་པ་ལ་ངེས་པའི་ཕྱིར་ཏེ། བུམ་པ་བཞིན་དུ་སྒྲ་བྱས་པ་
མ་ཡིན་ཏེ། གཞན་དུ་སྐྱེས་པའི་ཕྱིར་དེ་ལྟར་ཉེ་བར་བསྡུད་པ་མེད་དོ། །ཆོས་
མི་མཐུན་པའི་ཉེ་བར་སྦྱོར་བ་ལ་ཡང་ནམ་མཁའ་བཞིན་དུ་མ་བྱས་པ་ནི་མ་ཡིན་ནོ།།
ཞེས་བྱ་བ་ལ་གལ་ཏེ་དགག་པ་གཉིས་ཀྱིས་བྱས་པ་ཉིད་བརྗོད་པ་ཡིན་ན་དེ་ནི་་
གཏན་ཚིགས་ཉིད་ཀྱིས་དོན་རྟོག་པ་ཡིན་ནོ། །ཅི་སྟེ་བྱས་པ་ཉིད་བཀག་པས་དེ་་
དང་ལྷན་ཅིག་རྒྱུ་བའི་རྟག་པ་ཉིད་བཀག་པའི་དོན་དུ་ཡིན་ནོ་ཞེ་ན། འདི་ཡང་་
མ་ཡིན་ཏེ་གང་གི་ཕྱིར། གཉེན་པོའི་ཕྱོགས་ཀྱང་མི་རིགས་ཏེ། ཀྱང་གི་སྒྲ་ལས་
ནི་བྱས་པ་ཉིད་ཀྱི་སྤྱི་ཡང་གཏན་ཚིགས་ཉིད་ཀྱིས་བརྗོད་དོ་ཞེས་བཤད་པ་ཡིན་ནོ། །
གང་ལས་དེ་བཀག་པའི་དོན་དུ་མི་མཐུན་པའི་ཆོས་དང་ཉེ་བར་སྦྱོར་བར་བྱེད་པ་
བྱས་པ་ཉིད་ཡིན་ན་དེའི་གཉེན་པོའི་ཕྱོགས་ཀྱི་གོ་སྐབས་ན་ཡོད་པ་མ་ཡིན་ནོ། །
མ་བྱས་པ་ཉིད་དང་ལྷན་ཅིག་རྒྱུ་བའི་རྟག་པ་ཉིད་པའི་དོན་དུ་ཡང་ཉེ་བར་སྦྱོར་་་
བར་རིགས་པ་མ་ཡིན་ཏེ་དེ་ལྟ་ན་ཡང་གཉེན་པོའི་ཕྱོགས་དང་ལྡན་པ་ཡང་མ་ཡིན་
ཏེ་བྱས་པ་ཉིད་དང་ཆོས་མཐུན་པས་མི་རྟག་པ་ཉིད་གྲུབ་པ་ལས་དགག་པར་བྱེད་
པ་དེའི་གཉེན་པོའི་ཕྱོགས་རྟག་པ་ཉིད་དང་ལྡན་པ་ནི་ཡོད་པ་མ་ཡིན་ནོ། །ཅི་སྟེ་
ཡང་མི་རྟག་པ་ཉིད་མ་གྲུབ་ན་ཆོས་མི་མཐུན་པ་ཙམ་གྱིས་རྟག་པ་ཉིད་དགག་པར་
བྱེད་དོ་ཞེ་ན། དེ་ལྟ་ན་ཡང་། ཁྱད་པར་ཅན་གྱིས་དོན་རྟོགས་འགྱུར། །
ཆོས་མཐུན་པར་མ་བརྗོད་པར་ཆོས་ཁྱད་པར་ཅན་གྱིས་ཀྱང་དེའི་གཉེན་པོའི་་་
ཕྱོགས་ལྷན་ཅིག་རྒྱུ་བ་དགག་པ་རྟོགས་པར་འགྱུར་ཏེ། ། དཔེར་ན་མཉན་པར་བྱ་
97-376


[𰻌199a]
ཚད་མ་ཀུན་ལས་བཏུས་པའི་འགྲེལ་པ། །
༣ ༧༧
བ་ཡིན་པའི་ཕྱིར་སྒྲ་རྟག་གོ་ཞེས་བྱ་བ་ལ་མི་རྟག་པའི་བུམ་པ་ལ་སོགས་པ་ལ་མཉན་
པར་བྱ་བ་ཉིད་མེད་པའི་ཕྱིར་མཉན་པར་བྱ་བ་མ་ཡིན་པའི་ཉིད་དང་ལྷན་ཅིག་རྒྱུ་
བའི་མི་རྟག་པ་ཉིད་བཀག་པས་རྟག་པ་ཉིད་འགྲུབ་པར་འགྱུར་ན་འདི་ཡང་འདོད་
པ་མ་ཡིན་ཏེ། མི་རྟག་པ་ཉིད་འགྲུབ་པ་ལ་མཚུངས་པའི་ཕྱིར་རོ། །རྩོལ་བ་་
ལས་བྱུང་བའི་ཕྱིར་གློག་ལ་སོགས་པས་ཆོས་མི་མཐུན་པར་བརྗོད་པ་འདི་ལ་ཡང་་་
རྟག་པར་ཐལ་བར་འགྱུར་རོ། །གང་གི་ཕྱིར་ནམ་མཁའ་བཞིན་དུ་མ་བྱས་པ་མ་
ཡིན་པ་དེའི་ཕྱིར་དེ་ཁོ་ན་བཞིན་དུ་རྟག་པ་མ་ཡིན་ནོ་ཞེས་བྱ་བ་འདི་ལ་རིགས་པ་་
འགའ་ཡོད་པ་མ་ཡིན་ནོ། །མི་རྟག་པ་ཉིད་ཀྱི་གཏན་ཚིགས་ལུས་ཅན་ཉིད་ལ་
སོགས་པ་ཡང་མེད་པའི་ཕྱིར་མི་རྟག་པ་ཉིད་འགོག་པར་ཡང་མ་གྱུར་ཅིག་སྙམ་ནས།
གང་ལས་དེ་མེད་པས་རྟག་པར་མི་འགྱུར་བ་མ་བྱས་པ་ཁོ་ན་རྟག་པ་ཉིད་ཀྱི་གཏན་
ཚིགས་ནི་མ་ཡིན་ནོ། །ཕྱི་རོལ་གྱི་དོན་ལ་བལྟོས་ནས་ཀྱང་ནམ་མཁའ་དཔེར་བྱེད་
པ་གང་གི་ཕྱིར་ཕྱི་རོལ་ན་ནམ་མཁའ་བཞིན་དུ་བྱས་པ་རྟག་པ་ནི་མེད་ལ། བུམ་
པ་བཞིན་དུ་མི་རྟག་པ་ཡོད་ལ་དེའི་ཕྱིར་མི་རྟག་གོ་ཞེས་བྱ་བ་འགའ་ཞིག་གི་ནི་ཕྱི་
རོལ་ན་ཡོད་པ་ཡིན་ནོ། །ཉེ་བར་སྦྱོར་བ་ཡང་དེ་ལྟར་མི་རིགས་པ་ཡིན་ནོ། །
མཇུག་བསྡུ་བ་ནི་ཡང་བརྗོད་པ་ཞེས་བཤད་པ་ཉིད་ཀྱིས་ཡན་ལག་གཞན་མ་ཡིན་་་
པས་མཇུག་བསྡུ་བ་མི་རིགས་པའི་ཕྱིར་འདི་ལ་འབད་པར་བྱ་བ་མ་ཡིན་ནོ།། ། །
བྱེ་བྲག་པ་རྣམས་ཀྱི་གཉི་ག་རབ་ཏུ་གྲུབ་པ་ནི་དཔེའོ་ཞེས་བྱ་བ་འདི་ལ་ཡང་།
ནམ་མཁའ་དཔེར་ནི་ཐལ་བ་འམ། །ངག་གི་ཕྱོགས་གཅིག་ལས་མ་ཡིན། །གང་ལ་
གཉི་ག་རབ་ཏུ་གྲུབ་པ་ཞེས་བྱ་བ་ཡིན་ན། གལ་ཏེ་དམ་བཅའ་བ་དང་གཏན་
ཚིགས་དེ་དག་ནམ་མཁའ་ལ་རབ་ཏུ་གྲུབ་ན། དེའི་ཡོན་ཏན་ཡིན་པའི་ཕྱིར་་་
ཐམས་ཅད་ལ་ནམ་མཁའ་དཔེར་འགྱུར་རོ། །ཅི་སྟེ་གང་ལ་བསྒྲུབ་བྱ་དང་དེའི་་་
97-377


[𰻍199b]
༣༧༨
བསྟན་འགྱུར།
ཚད་མ། ༼ཅི་༡༨༩
ཆོས་རབ་ཏུ་གྲུབ་པ་ཡིན་ནོ་ཞེ་ན། དེ་ལྟ་ཡིན་ན། ངག་ཡན་ལག་ཉིད་མི་་
རིགས་ཏེ། རྗེས་སུ་འགྲོ་བ་མ་བརྗོད་ཕྱིར། །དཔེའི་གཟུགས་བརྙན་ཡང་ཡིན་ནོ། །
གང་དུ་གཏན་ཚིགས་སྒྲུབ་བྱའི་རྗེས་སུ་འགྲོ་བ་རབ་ཏུ་བསྟན་པ་བཞིན་དུ་དཔེ་ལྟར་
སྣང་བ་ཡིན་པའི་ཕྱིར་གཉི་ག་ལྟར་ཡང་དཔེ་རིགས་པ་མ་ཡིན་ནོ། །བསྒྲུབ་བྱ་ཉིད་
དང་ཉེར་འཇལ་དོན། །རང་དབང་ཡིན་ན་དོན་མེད་དོ། །གལ་ཏེ་ཡང་དཔེར་ན་་་
རང་དབང་ཡིན་གྱི་གཏན་ཚིགས་ཀྱི་དོན་གྱི་ཕྱོགས་གཅིག་མ་ཡིན་ནོ་ཞེས་ཟེར་བ་
དེ་ལྟ་ན། སྔར་བཤད་པ་བཞིན་དུ་གཏན་ཚིགས་ཉིད་དང་ཉེ་བར་འཇལ་བའི་དོན་
སྲིད་པ་མ་ཡིན་ནོ། །ཚད་མ་ཀུན་ལས་བཏུས་པ་ལས་ལེའུ་བཞི་པའོ།། འཚོ ། །
ཚད་མ་གཉིས་བཤད་པ་ཡིན་ནོ། །ཁ་ཅིག་ནི་སྒྲ་ལས་བྱུང་བ་ཡང་ཚད་མ་
གཞན་དུ་འདོད་པ་སྟེ། སྒྲ་ལས་བྱུང་བ་རྗེས་དཔག་ལས། །ཚད་མ་གཞན་མིན་
དེ་ལྟར་དེ། །བྱས་སོགས་བཞིན་དུ་རང་དོན་ལ། །གཞན་སེལ་བས་ནི་“བརྗོད་
པར་བྱེད། །སྒྲ་ཡང་ཡུལ་གང་ལ་རབ་ཏུ་སྦྱོར་བར་བྱེད་པ་དེའི་ཡན་ལག་གང་
གིས་མེད་ན་མི་འབྱུང་བ་ཉིད་དུ་འབྲེལ་པ་དེ་བྱས་པ་ཉིད་ལ་སོགས་པ་བཞིན་དུ་་
དོན་གཞན་རྣམ་པར་བཅད་པས་གསལ་བར་བྱེད་པ་དེའི་ཕྱིར་རྗེས་སུ་དཔག་པ་་
ལས་ཐ་དད་པ་མ་ཡིན་ནོ། །རིགས་ཀྱི་སྒྲ་རང་གི་ཁྱད་པར་ཐམས་ཅད་ལ་བཤད་
པ་ཡིན་ཏེ། བཤད་པ་རྣམས་ལ་ཡང་ཁྱད་པར་གྱི་སྒྲ་སྦྱོར་བ་ནི་ངེས་པའི་དོན་དུ་
ཡིན་ནོ་ཞེས་གང་ཟེར་བ་དེ་ལ་བརྗོད་པར་བྱ་སྟེ། རིགས་སྒྲ་ཁྱད་པར་རྣམས་ལ་་
མིན། །མཐའ་ཡས་ཕྱིར་དང༌། བརྗོད་པར་བྱེད་པ་མ་ཡིན་ནོ། །ཁྱད་པར་
མཐའ་ཡས་པ་རྣམས་ལ་སྒྲ་དང་འབྲེལ་པར་བྱ་བར་མི་ནུས་ཏེ་འབྲེལ་པར་མ་བྱས་་
པའི་སྒྲ་ལས་ནི་དོན་བརྗོད་པར་རིགས་པ་མ་ཡིན་ཏེ། རང་གི་ངོ་བོ་ཙམ་རྟོགས་་
97-378


[𰻎200a]
ཚད་མ་ཀུན་ལས་བཏུས་པའི་འགྲེལ་པ། །
པའི་ཕྱིར་རོ། །གཞན་ཡང་། འཁྲུལ་པའི་ཕྱིར། ཇི་ལྟར་ཡོད་པའི་སྒྲ་དེ་རྫས་
ལ་ཡིན་པ་དེ་བཞིན་དུ་ཡོན་ཏན་ལ་སོགས་པ་རྣམས་ལ་ཡང་ཡིན་པས་བརྗོད་པར་
བྱེད་པ་ནི་མ་ཡིན་གྱི་འཁྲུལ་པའི་ཕྱིར་ཐེ་ཙོམ་ཟ་བར་འགྱུར་རོ། །གང་ཡང་སྒྲ་དེ་
རིགས་ཙམ་འམ་དེ་དང་ལྡན་པའི་འབྲེལ་པ་ཅན་ཡིན་ཏེ། སླ་བའི་ཕྱིར་དང་
འཁྲུལ་པ་མེད་པའི་ཕྱིར་རོ་སྙམ་དུ་སེམས་པ་དེ་དག་གི་ཡང་མ་ཡིན་ཏེ། རྗོད་་
བྱེད་ལྡན་ནམ་རིགས་ཐ་དད། །དོན་དང་ཐ་དད་མེད་ཐོས་ཕྱིར། །དེ་ལྟར་ན་
ཡོད་པའི་རྫས་དང༌། ཡོད་པའི་ཡོན་ཏན་དང་། ཡོད་པའི་ལས་ཞེས་བྱ་བ་ཐ་
དད་པའི་དོན་དང༌། རྫས་ལ་སོགས་པའི་སྒྲ་བཞི་མཐུན་པར་མི་འགྱུར་ན། དེ་
མཐོང་བ་ཡང་ཡིན་ནོ། ། །ཡོད་པའམ་ལྡན་པ་ནི་རྫས་དང་ཡོན་ཏན་མ་ཡིན་གྱི།
འོན་ཀྱང་རྫས་ཀྱིའམ་ཡོན་ཏན་གྱི་ཡིན་ནོ། །འདི་ནི་འབྲེལ་པའང་འབྲེལ་པ་ཅན།།
ཆོས་ཀྱིས་བཤད་པར་བརྗོད་པར་བྱེད། །དེ་ལྟར་དངོས་པོ་བྱས་པས་བརྗོད། །
དངོས་པོའང་གཞན་གྱིས་འབྲེལ་པ་ཡིན། །འབྲེལ་པར་བྱེད་པས་འབྲེལ་པ་སྟེ། །
དེ་འདོད་ཆགས་ལ་སོགས་པ་བཞིན་དུ་གཞན་གྱི་འབྲེལ་པར་བྱེད་པ་ཡིན་ཏེ།
དེའི་ཕྱིར་འབྲེལ་པ་ཅན་གྱི་ཆོས་ཀྱིས་འབྲེལ་པ་བརྗོད་པར་བྱ་བའི་ཕྱིར་རང་གི་ཆོས་
ཀྱིས་འབྲེལ་པ་བརྗོད་པར་བྱེད་པའི་སྒྲ་ཡོད་པ་མ་ཡིན་པའི་ཕྱིར། འདི་ཡང་་
རིགས་ཀྱི་སྒྲས་བརྗོད་པར་བྱ་བ་ཉིད་དུ་འཐད་པ་ཡིན་ནོ། །གང་ཡང་ཁྱད་པར་
གྱི་སྒྲ་རྣམས་ཀྱིས་གཞི་མཐུན་པའི་ཕྱིར་དང་འབྲེལ་པ་སླ་བའི་ཕྱིར་དང་འཁྲུལ་པ་་་
མེད་པའི་ཕྱིར་རིགས་དང་ལྡན་པ་ཙམ་བརྗོད་པར་འདོད་པ་ཡིན་ནོ་ཞེས་ཟེར་བའི།
རང་དབང་མེད་ཕྱིར་དེ་ལྡན་མིན། །དེ་ལྟ་ན་ཡང་ཡོད་པའི་སྒྲ་རིགས་དང་རང་གི་
ངོ་བོ་ཙམ་གཙོ་བོ་མ་ཡིན་པ་ཙམ་གྱིས་རྫས་བརྗོད་པ་ཡིན་གྱི་དངོས་སུ་ནི་མ་ཡིན་ནོ། །
དེར་གཏོགས་པའི་བུམ་པ་ལ་སོགས་པའི་ཁྱད་པར་མ་འཕངས་པའི་ཕྱིར་ཐ་དད་པ་
97-379


[𰻏200b]
༣ ༨༠
བསྟན་འགྱུར། ཚད་མ། ༼ཅི་ ༡༨༩
མ་ཡིན་པ་དེ་ཉིད་ལ་གཞི་མཐུན་པ་མེད་པ་ཡིན་ནོ། ་ །ཁྱབ་པ་ཡོད་པ་མ་ཡིན་པ་
ལ་ནི་གཞི་མཐུན་པ་ཡོད་པ་མ་ཡིན་ཏེ། དཔེར་ན་དཀར་པོའི་སྒྲས་རང་གི་བརྗོད་
པར་བྱ་བ་ཡོན་ཏན་ཙམ་གྱི་ཁྱད་པར་ཅན་གྱི་རྫས་བརྗོད་པའི་ཕྱིར་རྫས་ལ་དམར་
པོ་ལ་སོགས་པ་རྣམས་ཡོད་ཀྱང་མ་འཕངས་པ་དེའི་ཕྱིར་དེའི་ཐ་དད་པ་ཉིད་མ་
ཡིན་ནོ། །དེ་བཞིན་དུ་འདིར་ཡང་ཐལ་བར་འགྱུར་རོ། །གཞན་ཡང་།
རྟགས་པའི་ཕྱིར་དང་། ཡོད་པའི་སྒྲ་ནི་ཡང་དག་པའི་དོན་དུ་ན་རང་གི་ངོ་
བོའམ་རིགས་བརྗོད་པ་ཡིན། དེ་ལ་འཇུག་པས་དེ་དང་ལྡན་པར་བཏགས་པ་
ཡིན་ནོ། །གང་ལ་ཉེ་བར་བཏགས་པའི་དོན་དེ་ནི་ཡང་དག་པའི་དོན་དུ་བརྗོད་་་
པ་མ་ཡིན་ནོ། །འདྲ་བ་ཡང་། མི་སྲིད་ཕྱིར་རྟོགས་པ་འཕོ་བ་དང་ཡོན་ཏན་་་
གྱིས་ཕན་བཏགས་པ་ལས་དེ་དང་ལྡན་པ་ལས་ཡོན་ཏན་དང་འདྲ་བ་ཡང་སྲིད་པ་
མ་ཡིན་ནོ། །ཅིའི་ཕྱིར་ཞེ་ན། རྟོགས་པ་འཕོ་བ་ལས་མ་ཡིན་ཏེ། ཉེ་བར་་
བཏགས་པ་ལས་ཡིན་ན། །བྲན་ལས་རྒྱལ་པོ་བཏགས་པ་བཞིན། །བློའི་ངོ་བོ་
ཐ་དད་ཕྱིར། །དཔེར་ན་ངག་གང་ཡིན་པ་དེ་ནི་བྲན་ཡིན་ནོ་ཞེས་བྱ་བ་ལ།
རྒྱལ་པོ་དང་བྲན་ལ་བློ་མཚུངས་པར་འགྱུར་བ་ནི་མ་ཡིན་ནོ། །རིགས་ཀྱི་སྒྲ་དེ་་་
དང་ལྡན་པ་ལ་བཏགས་པ་ཡིན་ན་ཡང་། ཀུན་ད་དུང་སོགས་དཀར་པོ་བཞིན། །
རིམ་གྱིས་བརྗོད་པ་མ་ཡིན་ཕྱིར། །གང་ལ་རྟོགས་པ་མཚུངས་པ་དེ་ལ་ནི་“རིམ་་
པ་ཡིན་པར་བརྗོད་པ་དེ་མཐོང་སྟེ། དཔེར་ན་ཀུན་ད་དང་ཀུ་མུ་ཏ་དང་དུང་་
དཀར་པོ་ཞེས་བྱ་བ་ལྟ་བུའོ། །རིགས་དང་དེ་དང་ལྡན་པ་དག་ལ་སྒྲ་ཅིག་ཅར་་་་
སྦྱོར་བའི་ཕྱིར་རྟོགས་པ་འཕོ་བ་ལས་དེ་འདྲ་བ་ཡོད་པ་མ་ཡིན་ནོ། །དེ་ངོ་བོ་ལ་
ཡོན་ཏན་གྱིས། །ཕན་འདོགས་ཕྱིར་ན་དེ་ལ་ནི། །བློ་མེད་ན་ཡང་འཕེལ་བར་
འགྱུར། །གལ་ཏེ་ཤེལ་བཞིན་དུ་ཡོན་ཏན་གྱི་ཕན་བཏགས་པའི་ཕྱིར་ཡོན་ཏན་་
97-380


[𰻐201a]
༣ ར ༡
ཚད་མ་ཀུན་ལས་བཏུས་པའི་འགྲེལ་པ།
གྱི་ངོ་བོ་དེ་དང་ལྡན་པར་འགྱུར་རོ་ཞེ་ན། དེ་ལྟ་ཡིན་ན་ཡོན་ཏན་འཕེལ་བའི་
བློ་ལ་ཡང་མ་བལྟོས་པར་རྗེས་ལ་བློ་ཁྱད་པར་ཅན་དུ་འགྱུར་རོ། ་ །ཤེལ་ལ་དམར་
པོའི་བློ་འབྱུང་བ་ནི་ཉེ་བར་གཏོད་པའི་བློ་ལ་བལྟོས་པ་མ་ཡིན་ཏེ། :1:|: རྟོགས་པ་་་་
རྣམས་ལ་ཐ་དད་པའི་བློ་མེད་ཕྱིར་རོ། །གཞན་ཡང་། འདྲེས་པའི་ངོ་བོ་ཕྱིར་
ཀུན་ལ། །ལོག་པའི་ཤེས་པར་ཐལ་བར་འགྱུར།	།སྒྲ་ལས་རྟོགས་པ་ཐམས་ཅད་
ནི་དོན་ལ་བསྲེ་བའི་ངོ་བོས་བར་དུ་ཆོད་པ་དེའི་ཕྱིར་ཤེལ་གྱི་རྟོག་པ་བཞིན་དོན་
ཇི་ལྟ་བ་བཞིན་མ་ཡིན་པར་འགྱུར་རོ། །སྤྱི་ལ་སོགས་པ་མང་པོ་དང་། །གཅིག་
པར་འཛིན་པ་རྣམས་ལ་ཡང་། །ཕན་འདོགས་པ་ནི་འགལ་བ་ཉིད། །གང་གི་
ཚེ་ཡོན་ཏན་དང་ལྡན་པ་ཉིད་དང་དཀར་པོ་ལ་སོགས་པ་དཔེར་ན་བུམ་པའི་ས་་
ལས་གྱུར་པ་དང་། རྫས་དང་། ཡོད་པ་དང་། དཀར་བ་དང་། དམར་
བ་དང་། དྲི་ཞིམ་པ་ཞེས་བྱ་བ་དེ་ལྟ་བུ་ལ་སོགས་པ་མང་པོར་འཛིན་པར་འགྱུར་
བ་དེའི་ཚེ་ཡོན་ཏན་གྱིས་ཕན་འདོགས་པ་འགལ་བ་ཡིན་ནོ། །ཁྱད་པར་མེད་པའི་
ཕྱིར་དེ་ཡོན་ཏན་ གྱི་རྫས་ཀྱི་ངོ་བོ་གཅིག་གིས་མ་ལུས་པ་རྣམ་པར་བཞག་པ་དང་།
ཕྱོགས་གཅིག་གིས་ཀྱང་ཡོན་ཏན་གྱི་ངོ་བོ་ཉམས་སུ་མྱོང་བར་ནུས་པ་མ་ཡིན་ཏེ།
བུམ་པ་ལ་སོགས་པའི་ངོ་བོ་མཐའ་དག་རྟོགས་པའི་ཕྱིར་རོ། །ཀུན་གྱིས་ཡིན་་
ནའང་འདྲེས་མཐོང་འགྱུར། །ཅི་སྟེ་བུམ་པ་སོགས་པ་ཐམས་ཅད་ཀྱིས་ཅིག་ཅར་
མཐའ་དག་ལ་ཕན་འདོགས་པར་བྱེད་དོ་ཞེ་ན། དེའི་ཕྱིར་བུམ་པ་ལ་སོགས་པའི་
སོ་སོའི་ངོ་བོ་འཛིན་པ་མེད་པའི་ཕྱིར་དང་། ངོ་བོ་ཐམས་ཅད་གཅིག་པར་མཐོང་
བའི་ཕྱིར་ཐམས་ཅད་འདྲེས་པར་མཐོང་བར་འགྱུར་རོ། །ཁྱད་པར་རིགས་དང་་
དེ་ལྡན་ལ། །ཉེས་པ་མཚུངས་ཏེ་དེ་རྣམས་ལའང་། །རིགས་དང་རང་བཞིན་་་
དེ་ལྡན་པའི། །ངོ་བོ་གང་ཕྱིར་མི་རིགས་སོ། །ཐ་དད་པའི་རང་གི་ངོ་བོས་་
97-381


[𰻑201b]
༣༨ ༢
བསྟན་འགྱུར། ཚད་མ། ༼ཅེ༽ ༡༨༩
བརྗོད་པ་ན་ཡང་གདོན་མི་ཟ་བར་རིགས་ཀྱི་ངོ་བོས་ཁྱད་པར་བརྗོད་པ་ན་རིགས་་
ལ་གཙོ་བོ་ཡིན་ལ་ཁྱད་པར་རྣམས་ལ་བཏགས་པ་ཡིན་པའི་ཕྱིར་དེ་དང་ལྡན་པ་
བཞིན་དུ་ཐམས་ཅད་ལ་ཉེས་པ་བརྗོད་པར་བྱའོ། །རིགས་ཀྱང་མངོན་པར་་་
བརྗོད་པར་བྱ་བ་ལ་སྒྲའི་རང་གི་ངོ་བོ་སྒྲོ་བཏགས་ནས་རིགས་བརྗོད་པའི་ཕྱིར་སྲིད་
པ་ཡིན་ནོ། །རིགས་དང་ལྡན་པ་རིགས་ཀྱི་ངོ་བོས་ཡོད་པ་ལ་སོགས་པར་བརྗོད་་
པར་བྱའོ་ཞེས་བྱ་བ་འདི་ལ་ཡང་ཇི་ལྟར་སྲིད་པར་སྐྱོན་བརྗོད་པར་བྱའོ། : །དེ་་་
ལྡན་ཁྱད་པར་ཉིད་ལ་བརྗོད། །དེ་ཡང་སྔར་ནི་སྤངས་པ་ཡིན་རིགས་ཀྱི་སྒྲས་ཁྱད་
པར་རྣམས་རྗོད་པར་བྱེད་པ་མ་ཡིན་ནོ་ཞེས་སྔར་སྤངས་པ་ཡིན་ནོ། །དེ་ཡང་་
རིགས་དང་ལྡན་པ་ཡིན་ནོ། །འོན་ཏེ་རིགས་ཀྱི་སྒྲ་རིགས་དང་ལྡན་པ་ཙམ་བརྗོད་
པར་བྱེད་པ་ཡིན་གྱི་ཁྱད་པར་གྱི་ངོ་བོས་ནི་མ་ཡིན་ནོ་ཞེས་བཤད་པ་ཡིན་ནོ་ཞེ་ན།
གལ་ཏེ་དེ་ལྟར་ཡིན་ན། དེ་ལྡན་ཙམ་ནི་འབྲེལ་པའམ། །ཡོད་པ་ཡིན་ཞེས་་
རྣམ་པར་དཔྱད། །དེ་དང་ལྡན་པ་ཙམ་ནི་དེ་ལྡན་ཉིད་དེ་དངོས་པོའི་རྐྱེན་དེ་་
དང་འབྲེལ་པའམ་ཡོན་ཏན་ལ་འགྱུར་དེ་བསྟན་པ་དང་ཐ་མི་དད་པའི་ངོ་བོ་དང༌།
འཁྲུལ་པ་མེད་པ་དང་འབྲེལ་པ་རྣམས་ལས་གཞན་དུ་བསྡུ་བ་དང་བྱེད་པ་དང་དེ་་
ལ་ཕན་པ་རྣམས་ལས་འབྲེལ་པ་བརྗོད་པ་ཡིན་ནོ་ཞེས་ཇི་ལྟར་བཤད་པ#𱎙་ལྟ་བུའོ། །
དེ་ལ་ཡང་ལྡན་པ་དང་རིགས་རྗོད་པར་བྱེད་པ་མ་ཡིན་ཏེ། ཁྱད་པར་གྱི་དོན་་་་
དང་ཐ་མི་དད་པས་ཐོས་པའི་ཕྱིར་རོ། །དེ་ལྟར་དོན་ནི་བུམ་སོགས་བཞིན། །
བུམ་པ་ལ་སོགས་རྣམས་ལ་སྤྱི། །མི་འཇུག་དེ་དོན་ཇི་ལྟར་ཡིན། །དུ་མ་ལ་་
འཇུག་པ་ནི་སྤྱི་ཡིན་ནོ། །དེ་ཡང་གལ་ཏེ་སྤྱི་དང་ལྡན་པའི་བུམ་པ་ལ་སོགས་པ་་
ཡིན་ན་དེ་བུམ་པ་ལ་སོགས་པ་རྣམས་ལ་འཇུག་པ་མ་ཡིན་ན། ཇི་ལྟར་དེ་རྣམས་
ཀྱི་སྤྱི་ཡིན་ཞེས་བྱ་སྟེ་མི་རིགས་སོ། །འོན་ཏེ་ཡང་སྤྱི་དང་ལྡན་པ་བརྗོད་པ་ཡིན་དེ་
97-382


[𰻒202a]
ཚད་མ་ཀུན་ལས་བཏུས་པའི་འགྲེལ་པ། །
༣ ར ༣
ལ་ཅིའི་དོན་དུ་སྤྱི་མེད་པར་སྒྲོ་འདོགས་པར་བྱེད་ཞེ་ན། གང་གི་ཕྱིར་ཡོད་པའི་་
སྒྲ་སྤྱི་བརྗོད་པ་ཡིན་ནོ་ཞེས་བྱ་བ་ནི་དམ་བཅས་པ་ཡིན་ནོ། ་ ཡོད་པ་ལ་སོགས་
པ་རྣམས་ལ་ཡོད་པ་ལ་སོགས་པ་:མེད་པའི་ཕྱིར་དེ་དང་ལྡན་པར་བརྗོད་པ་མ་
ཡིན་ཏེ། དེའི་ཕྱིར་དོན་ལ་གདོན་མི་ཟ་བར་དོན་ལ་སྤྱི་ཁས་བླང་བར་བྱའོ། །
དེ་ཡང་དོན་ལ་ཡོད་པ་མ་ཡིན་པ་དེའི་ཕྱིར་འདིར་ནི་སྒྲ་མཚུངས་པ་ཞིག་གོ། །དེ་
དང་ལྡན་པའི་བུམ་པ་ལ་སོགས་པ་ནི་ཡོད་པའི་སྒྲའི་བརྗོད་བྱ་ཡིན་པའི་ཕྱིར་འདྲ་་
བ་ཡིན་གྱི། ། འགའ་ཞིག་གིས་དེ་དང་ལྡན་པ་ནི་མ་ཡིན་ཏེ་ཡོད་པ་དང་ལྡན་པ་ནི་
སྔར་བཀག་པ་ཡིན་ནོ། །དེ་ཡང་རྒྱུ་མཚན་མེད་མི་འདོད། ་ །སྒྲ་ཡང་ཐ་དད་པ་
རྣམས་ལ་རྒྱུ་མཚན་མེད་པར་ཐ་མི་དད་པར་ནི་མ་མཐོང་སྟེ། དེའི་ཕྱིར་ཡང་ཅི་་
རིགས་པ་མ་ཡིན་ནོ། །དེའི་ཕྱིར་ཡང་ཁྱད་པར་དང་ཁྱད་པར་གྱི་གཞི་ཉིད་མེད་དོ། །
ཅི་སྟེ་ཡང་ཡོན་ཏན་ཡོད་པ་རྫས་གཞན་ལ་འཇུག་པ་མ་ཡིན་པ་རྣམས་ཡོད་པའི་སྒྲ་
ལས་ཆེས་སྔོ་བ་ལ་སོགས་པ་བཞིན་དུ་བུམ་པ་ལ་སོགས་པར་དགོས་པ་ཡོད་ན།
ཁྱད་པར་དང་ཁྱད་པར་ཅན་གྱི་དངོས་པོར་འགྱུར་རོ། །གཅིག་ལ་དཀར་པོ་མིན་
སོགས་བཞིན། །འདི་ཡང་ཡོད་མིན། སྔོན་པོའི་སྒྲ་ལ་ནི་ཤིན་ཏུ་སྔོ་བ་ལ་་
སོགས་པ་རྣམས་ལ་གཞན་མེད་ན་དེ་དང་ལྡན་པ་རིགས་པ་མ་ཡིན་ཏེ། སྔོན་པོ་་
ཉིད་དང་ལྡན་པ་འབྲེལ་པ་དག་ནི་སྒྲའི་དོན་མ་ཡིན་ནོ་ཞེས་བཤད་ཟིན་ཏོ། །
གཞན་ཡང་། ཁས་བླངས་ནའང་། དེ་མིན་རིགས་ལ་རིགས་མེད་ཕྱིར། །
ཤིན་ཏུ་སྔོ་བ་ལ་སོགས་པ་རྣམས་ལ་སྔོན་ པོའི་སྤྱི་ཁས་བླངས་ཀྱང་། གང་ལས་་
ཁྱད་པར་དེ་ཉེ་བར་བླངས་ནས་རྫས་ལ་འཇུག་པ་ན་བུམ་པ་ལ་སོགས་པའི་ཁྱད་་་་
པར་ལ་འཇུག་པར་དོགས་པར་འགྱུར་བ། ། ཇི་ལྟར་སྔོན་པོའི་ཡོན་ཏན་གསུམ་ཐ་
དད་པ་དེ་བཞིན་དུ་བུམ་པ་ཉིད་ལ་སོགས་པའི་རིགས་དང་ལྡན་པའི་:ཡོད་པའི་
97-383


[𰻓202b]
བསྟན་འགྱུར།
ཚད་མ།
༼ཝིཏི
༡༨༩
༣ ༨༤
རིགས་ནི་ཡོད་པ་མ་ཡིན་ནོ། །དེའི་ཕྱིར་འདི་ཡང་བརྟག་པར་མི་བྱའོ། །འོན་
ཏེ་དེ་ལྟར་སྒྲའི་བརྗོད་བྱ་མ་ཡིན་ཡང་དོན་གྱིས་འཕངས་པའི་བུམ་པ་ལ་སོགས་པ་
རྣམས་ལ་ཡོད་པ་དང་ལྡན་པའི་དོན་ནི་གདོན་མི་ཟ་བར་བུམ་པ་ཉིད་ལ་སོགས་པ་
འགའ་ཞིག་དང་འབྲེལ་པ་ཡིན་ནོ་ཞེས་ཁྱད་པར་ལ་དོགས་པར་འགྱུར་རོ་ཞེ་ན།
དོན་གྱིས་འཕངས་ཀྱང་མ་ངེས་སོ། །དཔེར་ན་ལྷས་བྱིན་ཉིན་པར་ཟན་མི་ཟ་ཞེས་
པས་མཚན་མོ་ངེས་པ་བཞིན་དུ་དོན་གང་ལ་ངེས་པ་སྐྱེས་པ་དོན་གྱིས་འཕངས་པ་་་
ཡིན་ཡང་འདིར་ཡོད་ཅེས་བརྗོད་པ་ན་བུམ་པ་ལ་སོགས་པ་རྣམས་ལ་མ་ངེས་པའི་་
ཕྱིར་དོན་གྱིས་འཕངས་པ་ཡོད་པ་མ་ཡིན་ནོ། །གང་གི་ཕྱིར་རིགས་ཀྱི་སྒྲ་དེ་ཇི་
ལྟར་ཡང་ཁྱད་པར་དང་སྤྱི་དང་འབྲེལ་པ་དང་རིགས་དང་ལྡན་པ་བརྗོད་པར་བྱེད་
པར་རིགས་པ་མ་ཡིན་ནོ། །དེས་ན་སྒྲ་ནི་གཞན་སེལ་ཡིན། །དེའི་ཕྱིར་བྱས་པ་
ཉིད་ལ་སོགས་པ་བཞིན་དུ་རང་གི་དོན་ལ་གཞན་སེལ་བར་བཤད་དོ་ཞེས་བྱ་བ་
གང་ཡིན་པ་དེ་ཉིད་གནས་པ་ཡིན་ནོ། །བརྗོད་པར་བྱ་བ་མང་པོའི་ཡང༌། །སྒྲ་
ལས་ཐམས་ཅད་རྟོགས་མ་ཡིན། །རང་དང་འབྲེལ་པ་རྗེས་མཐུན་ལས། །འདི་
ནི་དོན་ལ་རྣམ་བཅོད་བྱེད། །དུ་མ་ཆོས་ཅན་སྒྲ་ལ་ཡང་། །གང་གི་དོན་ནི་མི་
སྤོང་པ། །དེ་ཉིད་ཀྱིས་ནི་རྟོགས་བྱེད་ཀྱི། །སྒྲ་དང་ཡོན་ཏན་སོགས་ཀྱི་མིན། །
ཞེས་བཤད་དོ། །གལ་ཏེ་གཞན་སེལ་བ་ཙམ་སྒྲའི་དོན་ཡིན་ན། ཨུཏྤ་ལ་སྔོན་་
པོ་ལ་སོགས་པའི་སྒྲ་རྣམས་ལ་གཞི་མཐུན་པ་དང་ཁྱད་པར་དང་ཁྱད་པར་གཞིའི་་་
དངོས་པོར་ཇི་ལྟར་འགྱུར། ། ཇི་ལྟར་མི་འགྱུར་ཞེ་ན། གང་གི་ཕྱིར་སྤྱི་དང་ཁྱད་
པར་གྱི་སྒྲ་རྣམས་ཀྱི་བསལ་བར་བྱ་བ་ཐ་དད་པ་ཡིན་ནོ་ཞེ་ན། ཉེས་པ་འདི་ནི་་
མེད་དེ་དེ་དག་ཀྱང་བསལ་བྱའི་ཁྱད་པར་ལས་ཐ་དད། །གཅིག་ལ་ཐ་དད་མེད་
འབྲས་ཕྱིར། །ཁྱད་པར་ཁྱད་པར་གཞི་ཡིན་ཏེ། །རང་དོན་ཁྱད་པར་རྟོགས་ལ་
97-384


[𰻔203a]
ཚད་མ་ཀུན་ལས་བཏུས་པའི་འགྲེལ་པ།
༣ ར ༥
བླུན༑ །ཨུཏྤ་ལ་སྔོན་པོ་ཞེས་བྱ་བ་ལ་སོགས་པའི་སྒྲ་ནི་གཞན་སེལ་བའི་ཐ་དད་
པ་ཡོད་ཀྱང་འགྲེང་བ་དང་བྱ་རོག་གནས་པ་བཞིན་དུ་རང་གི་དོན་གྱི་ཁྱད་པར་་
གསལ་བར་བྱེད་པའི་དོན་དུ་ཡིན་ཏེ། རང་གི་གཞན་སེལ་བའི་དོན་གཅིག་ལ་་
སྡུད་པས་གཞི་མཐུན་པ་ཡིན་ནོ། །དེ་ལྟར་ན་ནི་དེ་དག་སོ་སོར་རང་གི་དོན་ལ་ཐེ་
ཚོམ་གྱི་རྒྱུ་ཡིན་ནོ། །སྒྲ་གཞན་དང་ལྷན་ཅིག་པའི་གསལ་བར་བྱ་བའི་དོན་མི་་་
སྲིད་པའི་ཕྱིར་ཡང་ཁྱད་པར་དང་ཁྱད་པར་གྱི་གཞིར་འགྱུར་བ་ཡིན་ནོ། ། །འོན་
ཏེ་དེ་སྔོན་པོ་ཡང་མ་ཡིན་ཨུཏྤ་ལ་ཡང་མ་ཡིན་པའི་ཕྱིར་སྔོན་པོ་ཡང་ཡིན་ལ་དེ།
ཨུཏྤལ་ཡང་ཡིན་པའི་ཕྱིར་སྔོན་པོ་ཨུཏྤ་ལ་ཞེས་བརྗོད་པ་དེ་ཇི་ལྟར་ན་གཞི་གཅིག་་
པ་ཡིན་ཞེ་ན། བསྡུས་པ་བརྗོད་བྱ་ཡིན་པའི་ཕྱིར། །དེ་ནི་སྔོན་པོ་འབའ་ཞིག་
མིན། །ཨུཏྤལ་འབའ་ཞིག་ཀྱང་མ་ཡིན། །ཨུཏྤ་ལ་དང་སྔོན་པོའི་སྒྲ་དག་ལས་
ནི་དེ་བསྡུས་པ་དག་རྟོགས་པ་ཡིན་གྱི་འབའ་ཞིག་པ་དག་ནི་མ་ཡིན་ནོ། །འབའ་
ཞིག་པ་དག་ལ་ནི། ཡི་གེ་བཞིན་དུ་དོན་མེད་དེ། །ཇི་ལྟར་ནིའི་སྒྲ་དང་ལའི་སྒྲ་
དག་ཡོད་ཀྱང་དོན་མེད་པ་ཉིད་ཡིན་ལ་སྔོན་པོ་བརྗོད་པ་དེ་བཞིན་དུ་འདིར་ཡིན་ནོ། །
མི་མཚུངས་པ་བཀོད་པ་ཡིན་ཏེ། ཡི་གེ་བརྗོད་པ་ན་དོན་འགའ་ཞིག་རྟོགས་པ་མ་
ཡིན་གྱི། སྔོན་པོ་ཞེས་བསྡུས་པ་ན་རྟོགས་པ་ཡིན་ནོ། །ཡིག་》ལ་དོན་འགའ་་་
མེད་ཅེ་ན། །དེའི་བརྗོད་བྱ་ཞེས་བྱ་བ། །ཚིག་གཉིས་ལ་རྟོགས་དེ་ལ་ཡང་། །
དེ་འགའ་ཞིག་ལ་རྟོགས་པར་བྱེད། །ཇི་ལྟར་ནིའི་སྒྲ་དང་ལའི་སྒྲ་དག་ཕྱི་རོལ་གྱི་
ངོན་གྱིས་སྟོང་པ་དེ་བཞིན་དུ་ཨུཏྤ་ལ་སྔོན་པོའི་སྒྲ་དག་བསྡུས་པ་དོན་གྱིས་སྟོང་པ་
ཡིན་ནོ།	།སྔོན་པོའི་སྒྲས་དོན་འགའ་ཞིག་རྟོགས་པ་ཡིན་ནོ་ཞེས་གང་བཤད་པ་དེ་
ལ་ཡང་རིགས་འབའ་ཞིག་སྔོན་པོའི་སྒྲས་བརྗོད་པའི་ཕྱིར་འབའ་ཞིག་རྟོགས་པ་་
ཡིན་ནོ། །དེའི་ཡོན་ཏན་དང་ལྡན་པ་དང་རྫས་དང་ལྡན་པར་བརྗོད་བྱ་ཡིན་པར་
97-385


[𰻕203b]
༣ ༨༦
བསྟན་འགྱུར།
ཚད་མ། ༼ཅིའི
༡༨༩
རིགས་པའི་ཕྱིར་ཡི་གེ་བཞིན་དུ་དོན་གྱིས་སྟོང་པའི་བསྡུས་པས་ཀྱང་རྟོགས་པར་་
བྱེད་དོ། །སྒྲ་ཐ་དད་པའི་བརྗོད་པར་བྱ་བའི་དོན་གྱིས་དོན་ཐ་དད་པ་ཞེས་་་
བརྗོད་པ་ཡིན་ནོ། །དེའི་ཕྱིར་སྒྲའི་དོན་གཞན་སེལ་བ་ལ་གཞི་མཐུན་པ་དང་ཁྱད་
པར་དང་ཁྱད་པར་གྱི་གཞིའི་དངོས་པོ་འཐད་པ་ཡིན་ནོ། །དོན་གཞན་ནི་སྒྲའི་་་
དོན་དུ་འཐད་པ་མ་ཡིན་ཏེ། ཇི་ལྟར་བྱས་པས་ཞེ་ན། དེའི་ཡན་ལག་གི་དོན་
དག་གཞི་དེ་ལས་ཐ་དད་པའམ་ཐ་དད་པར་འགྱུར། དེ་ལ་རེ་ཞིག་ཐ་དད་པ་ནི་
མ་ཡིན་ཏེ་གང་གི་ཕྱིར། ཕན་ཚུན་ཁྱད་པར་མེད་ཐལ་ཕྱིར། །བསྡུས་པ་གཅིག་
ནི་ཡོད་མ་ཡིན། །གལ་ཏེ་བསྡུས་པ་གཅིག་ཡིན་ན་དེ་ལ་ཨུཏྤ་ལ་དང་སྔོན་པོའི་་་
དོན་དག་གཞན་མ་ཡིན་པ་དེས་ན་གཅིག་ལས་གཞན་མ་ཡིན་པའི་ཕྱིར་དེ་དག་ཀྱང་
ཕན་ཚུན་ཐ་མི་དད་པར་འགྱུར་རོ། །གཞན་ཡང་། བསྡུས་ལ་དུ་མ་ཉིད་་
འགྱུར་ཕྱིར། །དུ་མ་ལས་ཀྱང་བསྡུས་པ་ནི། །གཞན་མ་ཡིན་པའི་ཕྱིར་དུ་མ་
ཉིད་དུ་ཐལ་བའི་ཕྱིར་ཏེ་དེ་ལས་ཀྱང་ཡོད་པ་མ་ཡིན་ནོ། །བསྡུས་པ་ཡོད་པ་ཉིད་
དུ་ཁས་བླངས་ཀྱང་སྔོན་པོ་དང་ཨུཏྤ་ལའི་དོན་དག་ལ་གཞི་མཐུན་པ་ནི་སྲིད་པ་མ་
ཡིན་ཏེ། གང་གི་ཕྱིར་ཅིག་”ལ་འཇུག་པ་ཡིན་ན་ཡང་། སྒྲ་དག་རང་དོན་སྤང་
མ་ཡིན། །གང་སྔོན་པོ་དང་ཨུཏྤ་ལ་འབའ་ཞིག་པའི་སྒྲ་དག་གི་༧ དོན་རང་གི་སྤྱི་
ཡིན་ལ། བསྡུས་པ་དག་ལ་ཡང་དེ་དག་ཉིད་ཡིན་པའི་ཕྱིར་གཞི་མཐུན་པར་གང་
ལ་འགྱུར། ཉེས་པ་འདི་ནི་མེད་དེ། གཉི་ག་ཡང་དེ་དག་གི་ཁྱད་པར་གྱི་དོན་
ཅན་ཡིན་ཡང་ཁྱད་པར་ནི་སྤྱིའི་ནང་དུ་འདུས་པའི་ཕྱིར་སྤྱིའི་དོན་གྱིས་འདྲ་བའི་ཅི
རང་བཞིན་ཡིན་ནོ། །ཁྱད་པར་གྱི་དོན་ཤེས་པར་བྱ་བའི་དོན་དུ་གཉི་གའི་སྒྲ་་་
སྦྱོར་བ་ཡིན་ནོ། །དེ་ལྟ་ན་ནི་གཉི་ག་ཡང་གཞི་མཐུན་པ་ཡིན་ཏེ་བསྡུས་པའི་དོན་
དང་ལྡན་པའི་ཕྱིར་རོ་ཞེ་ན། འདིར་རེ་ཞིག་སྔོན་པོའི་སྒྲས་ཐ་མི་དད་པར་བརྗོད་
97-386


[𰻖204a]
ཚད་མ་ཀུན་ལས་བཏུས་པའི་འགྲེལ་པ། །
༣ ༨ ༧
པ༑ རིགས་མེད། གང་ལས་རྫས་ཀྱི་རིགས་ཁྱད་པར་ནང་དུ་འདུ་བར་་་
བརྟགས་པ་སྔོན་པོའི་སྒྲས་སྤྱིའི་སྒོ་ནས་རྫས་ཀྱི་རིགས་བརྗོད་པ་ནི་མ་ཡིན་ནོ། །
འོན་ཏེ་སྔོན་པོ་དང་ལྡན་པའི་རྫས་ནི་སྤྱིས་བརྗོད་པ་ཡིན་ཏེ། དེའི་ཁྱད་པར་ཧ་་
ལི་དང་ལ་བ་ལ་སོགས་པ་རྣམས་ནི་ནང་དུ་འདུ་བར་འགྱུར་རོ་ཞེ་ན། དེ་ལྟར་་་་
འགྱུར་བར་ནི་མི་རིགས་ཏེ་གང་གི་ཕྱིར། སྔར་ནི་བཤད་པའི་ཕྱིར། དེ་དང་་་
ལྡན་པ་ནི་རང་དབང་མེད་ལ་མ་ཡིན་པའི་ཕྱིར་ཞེས་བྱ་བ་ལ་སོགས་པ་དེ་ལྟ་བུས་དེ་
དང་ལྡན་པར་བརྗོད་པ་ནི་སྔར་ཉིད་དུ་བཀག་པ་ཡིན་ནོ། །གང་ཡང་ཁྱད་པར་་
སྤྱིའི་ནང་དུ་འདུས་པའི་ཕྱིར་ཞེས་བཤད་པ་དེ་རིགས་ཏེ། གང་ལས་ཞེ་ན། ཐེ་
ཚོམ་ཕྱིར་ཏེ། སྤྱིའི་སྒྲ་ལས་ཁྱད་པར་རྣམས་ལ་ཐེ་ཚོམ་ཟ་བ་མཐོང་སྟེ། གང་་་
ལས་ཐེ་ཚོམ་ཟ་བ་དེ་ནི་བརྗོད་པར་མི་རིགས་སོ། །ཁྱད་པར་གྱི་སྒྲས་ཤུགས་ཀྱིས་
སྤྱི་རྟོགས་པར་ནི་འགྱུར་ཏེ་འཁྲུལ་པ་མེད་པར་འགྱུར་རོ། །འོན་ཏེ་ཁྱད་པར་སྤྱིའི་
ནང་དུ་འདུས་པ་ཡིན་ནོ་ཞེས་བྱ་བ་འདི་བརྗོད་པ་ཡིན་ནོ་ཞེ་ན། འདི་བརྗོད་་་
པར་བྱ་བ་ཡིན་པའི་ཕྱིར་བརྗོད་པ་ནི་མ་ཡིན་གྱི། འོན་ཀྱང་། བསལ་མིན་ལས།
གང་གི་ཕྱིར་སྔོན་པོའི་སྒྲས་ནི་ཀུནྡ་ལ་སོགས་པ་བཞིན་དུ་ཏིལ་ལ་སོགས་པ་ནི་སེལ་
བར་བྱེད་པ་མ་ཡིན་པ་དེའི་ཕྱིར་དེའི་ནང་དུ་འདུས་པ་”ཞེས་བརྗོད་པ་ཡིན་ནོ། །
ཁས་བླངས་ནས་ཀྱང་བརྗོད་པར་བྱ་བ་ཉིད་ཀྱི་ནང་དུ་འདུ་བ་ཡིན་ནོ། །གལ་ཏེ་
གཉི་ག་ཡང་ཁྱད་པར་གྱི་དོན་ཡིན་ན་སྒྲ་དག་རྣམ་གྲངས་པར་འགྱུར་ཏེ། གཅིག་
ལས་རྣམ་གྲངས་ཀྱིས་རྟོགས་པར། །མཐོང་བ་ཡང་ཡིན་ཏེ་རྣམ་གྲངས་ཀྱི་སྒྲས་ནི་
དོན་དུ་མ་མ་རྟོགས་པ་ལ། སྔ་མའི་དོན་དེ་ཉིད་ཤེས་པར་བྱ་བའི་དོན་དུ་རྣམ་་་
གྲངས་གཞན་གྱིས་སྦྱོར་བ་ཡིན་ནོ། །འདི་ཉིད་རྣམ་གྲངས་པའི་སྒྲ་རྣམས་ཀྱི་རྣམ་
གྲངས་པའི་སྒྲ་ཉིད་ཡིན་ནོ། །དོན་གང་ཡིན་པ་དེ་དག་ནི་རྣམ་གྲངས་ཀྱིས་མངོན་
97-387


[𰻗204b]
༣ ༨ ༨
བསྟན་འགྱུར། ཚད་མ།	༼རྩིའི ༡༨༩
པར་བརྗོད་པ་ཡིན་གྱི་ཅིག་ཅར་ནི་མ་ཡིན་ནོ། | །དེ་ལྟར་ཡང་སྔོན་པོའི་སྒྲ་ཉིད་་་
ཀྱིས་ཨུཏྤ་ལའི་དོན་རྟོགས་པའི་ཕྱིར་ཁྱད་པར་དང་ཁྱད་པར་གྱི་གཞི་ཉིད་མེད་པ་་་
ཡིན་ནོ། །དེ་ལྟར་རེ་ཞིག་ཐ་མི་དད་པ་ལ་སྐྱོན་ཡོད་པ་ཡིན་ནོ། ་ །ཐ་མི་དད་པ་
ལ་ཇི་ལྟ་བ་དེ་བཞིན་དུ་ཐ་དད་པ་ལ་ཡང་བསྡུས་པ་ཅན་རྣམས་ལས་བསྡུས་པ་་་
གཞན་ཉིད་དུ་བསྒྲུབ་པ་ཡིན་ན། དེ་རྣམས་ལ་དེའམ་དེ་རྣམས་དེར་མཐའ་དག་
གམ་ཕྱོགས་གཅིག་གིས་འཇུག་པ་སྲིད་པ་མ་ཡིན་ནོ། །ཁས་བླངས་ཀྱང་། ཐ་་
དད་ན་ཡང་གཉི་ག་འགལ། །དེ་ལ་ཡང་གཞི་མཐུན་པ་དང་ཁྱད་པར་དང་ཁྱད་་
པར་གྱི་གཞིའི་དངོས་པོ་དག་སྲིད་པ་མ་ཡིན་ནོ། །དེ་ནི་དོན་དག་གམ་སྒྲ་དག་ཏུ་
འགྱུར། དོན་དག་ལ་ཡང་ཡོན་ཏན་དང་རིགས་དག་གམ། དེ་དང་ལྡན་པ་
ཡིན༑ དེ་བཞིན་དུ་སྒྲ་དག་ལ་ཡོན་ཏན་དང་རིགས་མངོན་པར་བརྗོད་པའམ།
དེ་དང་ལྡན་པ་མངོན་པར་བརྗོད་པ་ཡིན་ནོ་ཞེས་རྣམ་པར་བརྟགས་པའོ། །དེ་ལ།
རིགས་དང་ཡོན་ཏན་དོན་དག་ནི། །གལ་ཏེ་གཅིག་ལ་འཇུག་བྱེད་ན། །སྤྱི་་
དང་ཁྱད་པར་ལྡན་པ་མིན། །གལ་ཏེ་ཡང་ཡོན་ཏན་སྔོན་པོ་དང་ཨུཏྤ་ལའི་རིགས་
དག་རྫས་གཅིག་ལ་འཇུག་པའི་ཕྱིར་གཞི་མཐུན་པར་ནི་འགྱུར་ན། ཁྱད་པར་་
དང་ཁྱད་པར་གྱི་གཞིའི་དངོས་པོར་ནི་མ་ཡིན་ཏེ། ། ཡོན་ཏན་དང་སྔོན་པོ་ཨུཏྤ་་་
ལའི་རིགས་དང་ལྡན་པ་ནི་ཡོད་པ་མ་ཡིན་ལ། ཨུཏྤ་ལའི་རིགས་ནི་ཡོན་ཏན་་་
སྔོན་པོ་དང་ལྡན་པ་ཡིན་ཏེ། དེ་དང་ལྡན་ལ་གཉི་གའང་མེད། །གང་གི་ཚེ་་་
སྔོན་པོ་ཡོན་ཏན་དང་ཨུཏྤ་ལའི་རིགས་དང་ལྡན་པའི་དོན་ཡིན་ན། དེའི་ཚེ་གཞི་
མཐུན་པའི་མ་ཡིན་ཏེ་རྫས་དང་ཡོན་ཏན་དག་གཞན་དུ་མི་འཇུག་པའི་ཕྱིར་རོ། །
ཁྱད་པར་དང་ཁྱད་པར་གྱི་གཞིའི་དངོས་པོ་ཡང་མ་ཡིན་ཏེ། ། གཉི་གའམ་གཅིག་
ལ་ནི་སྤྱི་དང་ཁྱད་པར་དང་ལྡན་པ་ཉིད་དུ་མི་རིགས་པའི་ཕྱིར་རོ། །དེ་ལྟར་རེ་་་
97-388


[𰻘205a]
ཚད་མ་ཀུན་ལས་བཏུས་པའི་འགྲེལ་པ།
༣༨༩
ཞིག་དོན་དག་ལ་ཅི་ལྟ་བ་བཞིན་དུ། རྫས་དང་ཡོན་ཏན་ཙམ་བརྗོད་པའི། །
སྒྲ་དག་ལ་ནི་དེ་ལྟ་ཡིན། །རིགས་དང་ཡོན་ཏན་དག་བརྗོད་པའི་སྒྲ་དག་གཞན་་
ལ་ཐ་དད་པ་དེའི་ཕྱིར་གཞི་མཐུན་པ་ཡོད་པ་མ་ཡིན་ནོ། །དེ་དག་ཀྱང་འབྲེལ་པ་
མེད་པའི་ཕྱིར་དེའི་སྒྲ་དག་ཀྱང་ཁྱད་པར་དང་ཁྱད་པར་གྱི་གཞི་ཉིད་མ་ཡིན་ནོ། །
དེ་ལྟར་རེ་ཞིག་རྫས་དང་ཡོན་ཏན་ཙམ་རྗོད་པར་བྱེད་པ་ཉིད་ལ་དེ་དག་མེད་དོ། །
དེ་དང་ལྡན་པའང་བརྗོད་བྱ་ན། །འདྲ་དང་མི་འདྲ་ཐལ་བར་འགྱུར། །གང་་
གི་ཕྱིར་སྒྲ་དག་གི་ཡོན་ཏན་དང་རྗེས་ཀྱི་ཁྱད་པར་ཅན་རྫས་གཅིག་བརྗོད་པར་བྱ་་
བ་དེའི་ཕྱིར་གཞི་འདྲ་བར་འགྱུར་ལ། གང་གི་ཕྱིར་ཡང་ཁྱད་པར་ཐ་དད་པ་དག་་་
བརྗོད་པར་རྫས་བརྗོད་པ་དེའི་ཕྱིར་མི་འདྲ་བ་ཡིན་ཏེ་དེས་ན་གཞི་མཐུན་པར་མ་་
ངེས་པ་ཡིན་ནོ། །མི་འདྲ་བརྗོད་འདོད་མིན་ཞེ་ན། །རེ་ཞིག་འབྲེལ་པ་ཅན་གྱི་་་
བྱས་པའི་ཁྱད་པར་བརྗོད་པར་འདོད་པ་མེད་པར་འདྲ་བ་ཉིད་ཉེ་བར་གཟུང་ནས་
གཞི་མཐུན་པར་འགྱུར་རོ། །གང་དུ་བློ་མཚུངས་པའི་རྒྱུ་ཡིན་པའི་གཞི་མཐུན་་་་་
པར་བརྗོད་པ་དེར་ཁ་ཟུམ་པ་ལ་སོགས་པའི་ཁྱད་པར་གཞན་མེད་པ་ཉིད་ནི་མ་་་
ཡིན་གྱི་བརྗོད་པར་འདོད་པ་ནི་མ་ཡིན་ནོ་ཞེ་ན། མི་མཚུངས་པ་བཀོད་པ་ཡིན་་
ཏེ་གཉི་ག་བསལ་ནས་དོན་ཇི་སྲིད་འཛིན་པར་བྱེད་པ་དེ་ལ་སྒྲའི་བྱ་བ་ཡོད་པའི་་་་
ཕྱིར་དེ་ཙམ་བརྗོད་པར་འདོད་པ་ནི་རིགས་ཀྱི་འབྲེལ་པ་ཅན་གྱིས་བྱས་པ་ལ་ནི་་
ཁྱད་པར་བརྗོད་པར་འདོད་པ་མ་ཡིན་ན་དངོས་པོ་དེ་བརྗོད་པར་བྱ་བར་ཇི་ལྟར་
འགྱུར། གཞན་ཡང་། རྟ་དང་བ་ལང་སོགས་ལ་མཚུངས། །བ་ལང་དང་་
རྟ་ལ་སོགས་པ་རྣམས་ལ་ཡང་བ་ལང་ཉིད་དང་རྟ་ཉིད་ལ་སོགས་པའི་འབྲེལ་བ་
ཅན་གྱིས་བྱས་པའི་ཁྱད་པར་དེ་ལ་བརྗོད་པར་འདོད་པ་མ་ཡིན་ན། དེའི་དངོས་
པོ་བརྗོད་པར་བྱ་བ་མ་ཡིན་པ་ཉིད་དུ་མཚུངས་པའི་ཕྱིར་ཨུཏྤ་ལ་ལ་སོགས་པ་་
97-389

་


[𰻙205b]
༣༩༠
བསྟན་འགྱུར།
ཚད་མ།
༼ཅེ༽
༡༨༩
བཞིན་དུ་བ་ལང་ནི་རྟའོ་ཞེས་གཞི་མཐུན་པར་ཐལ་བར་འགྱུར་རོ། །དེར་ཁྱད་་་
རྣམ་པས་ཡིན་ཞེ་ན། །བ་ལང་དང་རྟ་ལ་སོགས་པ་རྣམས་ལ་དབྱིབས་ཀྱི་ཁྱད་
པར་རྣམ་པར་བརྗོད་པས་འདི་ཡོད་པ་ཡིན་ཏེ། རང་གི་སྤྱི་མངོན་པར་བསལ་
བར་བྱེད་པའི་རྒྱུའི་ཁྱད་པར་དེས་བྱས་པ་དེ་དག་དེ་ལྟར་བརྗོད་པ་ནི་ཇི་ལྟར་་་
བརྗོད་པར་འདོད་པ་མ་ཡིན། ཨུཏྤ་ལ་སྔོན་པོ་ལ་སོགས་པའི་དོན་ལ་ནི་མ་ཡིན་་
པའི་ཕྱིར་དེ་བཞིན་དུ་གཞི་མཐུན་པ་ནི་མ་ཡིན་ནོ་ཞེ་ན། དེ་ལྟར་ན་ནི་རྣམ་པ་དུ་
མ་འཇུག་པར་འགྱུར། ་ །དངོས་པོ་གཅིག་ལ་སྤྱི་དུ་མ་མངོན་པར་གསལ་བར་བྱེད་
པའི་ཕྱིར་དབྱིབས་དུ་མ་འཇུག་པར་འགྱུར་ན་མཐོང་བ་ཡང་མ་ཡིན་ནོ། །གཞན་
ཡང༌། འདྲ་སྟེ། ། བ་ལང་དང་རྟ་ལ་སོགས་པ་རྣམས་ལ་ཡང་གཞི་འདྲ་བ་དང་
མི་འདྲ་བ་ཉིད་དུ་འགྱུར་ཏེ། བརྗོད་པར་བྱ་བ་མ་ཡིན་པའི་ཕྱིར་དང་ཡོད་པ་
ཉིད་ལ་སོགས་པ་དང་བ་ལང་ཉིད་ལ་སོགས་པ་མངོན་པར་གསལ་བར་བྱེད་པའི་་་
ཕྱིར་རོ། །དེ་ལ་ཡང་མི་འདྲ་བར་བརྗོད་པར་འདོད་པ་མ་ཡིན་ན། གཞི་་
མཐུན་པར་ཐལ་བར་འགྱུར་རོ། །འདོད་པ་ལ་ཡང་མེད། ཡོད་པ་དང་ཨུཏྤ་ལ་
དང་རྫས་ཞེས་བྱ་བ་ལ་སོགས་པ་གང་ལ་གཞི་མཐུན་པར་འདོད་པ་དེ་ལ་མི་འཐོབ་
པར་འགྱུར་རོ། །གལ་ཏེ་རྟ་དང་བ་ལང་དག་ཐ་དད་པའི་སྤྱི་མངོན་པར་གསལ་་
བར་བྱེད་པའི་ཕྱིར་གཞི་མཐུན་པ་ཡོད་པ་མ་ཡིན་ནོ། །དེ་བཞིན་དུ་ཨུཏྤ་ལ་ཡང་
ཡོད་པ་ཉིད་དང་རྫས་ཉིད་ལ་སོགས་པ་མངོན་པར་གསལ་བར་བྱེད་པ་ཉིད་དུ་་་
མཐོང་བ་ཡིན་ནོ། །གཞན་ཡང༌། ཡོན་ཏན་ལས་དག་གསལ་བྱེད་མིན། །
ཡོན་ཏན་དང་ལས་དག་ནི་དབྱིབས་དང་ལྡན་པ་མ་ཡིན་པའི་ཕྱིར་དེར་གཏོགས་་་་
པའི་སྤྱི་མངོན་པར་གསལ་》བར་བྱེད་པར་ཐལ་བར་འགྱུར་རོ། ་ །རྫས་ལ་སོགས་
པ་རྣམས་ལ་ཐ་དད་པའི་ནུས་པའི་ཁྱད་པར་གྱི་སྤྱི་མངོན་པར་གསལ་བར་བྱེད་པའི་
97-390


[𰻚206a]
ཚད་མ་ཀུན་ལས་བཏུས་པའི་འགྲེལ་པ།
༣ ༩ ༡
ཕྱིར་གྱི། ། དབྱིབས་ཀྱི་ཁྱད་པར་ལས་ནི་མ་ཡིན་ནོ་ཞེ་ན། མ་ཡིན་ཏེ་ཨུཏྤ་ལའི་
དངོས་པོ་བཞིན་དུ་དངོས་པོ་ཐ་དད་པ་མེད་ཀྱང་ནུས་པ་ཐ་དད་པ་ཁས་བླངས་་
པའི་ཕྱིར་རོ། །གང་ཡང་སྤྱི་ཐ་དད་པ་མངོན་པར་བསལ་བར་བྱེད་པའི་རྒྱུ་ཡིན་
པའི་ཕྱིར་ཞེས་བརྗོད་པ་དེ་ལ་བ་ལང་ཉིད་དང་རྟ་ཉིད་ལ་སོགས་པ་རྣམས་ཀྱི་ཁྱད་
པར་གང་གིས་བྱས་པ་ཡིན་ཞེས་བརྗོད་པར་བྱའོ། །འདིར་ཅི་ཞིག་བརྗོད་པར་བྱ་
སྟེ༑ རེ་ཞིག་སྒྲ་རྣམས་ནི་བརྗོད་པར་བྱེད་པའི་སྒྲས་བྱས་པ་དེ་དག་ནི་འདོད་་་་
དགའ་བའི་སྒྲ་རྣམས་ལ་བརྗོད་པར་བྱ་བ་ཉིད་ལས་ཁྱད་པར་ཡིན་ནོ་ཞེ་ན། དེ་ལ།
ཐ་དད་ལས་བརྗོད་པ་ཐ་དད་ན། །ཁྱད་པར་རང་ལས་མིན། དེ་ལྟ་ཡིན་ན་་
ཁྱད་པར་ཅན་གྱི་སྤྱི་རྣམས་ཀྱི་སྒྲ་ཙམ་ཐ་དད་པ་དེ་ནི་རང་བཞིན་པ་མ་ཡིན་ཏེ།
དངོས་པོ་ཁྱད་པར་མེད་པ་དེ་དག་ལ་བརྗོད་པའི་སྒྲས་ཐ་མི་དད་པར་བཏགས་པའི་
ཕྱིར། ཁྱད་པར་ཅན་གྱི་སྤྱི་མངོན་པར་བསལ་བའི་རྒྱུ་ཡིན་པའི་ཕྱིར་བ་ལང་ལ་
སོགས་པར་ཁྱད་པར་ཅན་ནོ་ཞེས་བརྗོད་པར་མི་བྱའོ། །གལ་ཏེ་ནག་པོ་ལ་སོགས་
པ་བཞིན་དུ་བརྗོད་པར་ཐ་དད་པ་ལ་ཡང་ཐ་དད་པ་མཐོང་ངོ་ཞེ་ན། མ་ཡིན་ཏེ་
དེ་ཉིད་བཏགས་པར་བྱ་བའི་ཕྱིར་དང༌། ཅིག་ཀྱང་རྣམ་གྲངས་ཀྱི་སྒྲ་དུ་མའི་
བརྗོད་པར་བྱ་བ་ཡིན་པའི་ཕྱིར་རོ། །ཇི་ལྟར་འདི་ལ་ཡིན་པ་དེ་ལྟར། སྒྲ་ལ་་་
ཁྱད་པར་མ་ཡིན་ཏེ་རང་ལ་ཞེས་འཇུག་པ་ཡིན་ནོ། །བ་ལང་ལ་སོགས་པའི་སྒྲ་ལ་
ཡང་རང་ཉིད་དུ་རྟོགས་པའི་ཁྱད་པར་ཡོད་པ་མ་ཡིན་གྱི། འོན་ཀྱང་དེ་ཁོ་ན་ལ་
རྣམ་པར་སྤྱི་དང་ཁྱད་པར་གྱིས་བྱས་པས་ཡིན་ནོ། །འོན་ཏེ་བ་ལང་དང་།
རྟ་ལ་སོགས་པ་རྣམས་ཀྱི་ཁྱད་པར་ནི་མངོན་སུམ་ཉིད་ཡིན་ནོ་ཞེ་ན། གལ་་
ཏེ་ཁྱད་པར་ལ་མངོན་སུམ་ཡོད་ཀྱང་དེ་ནི་བརྗོད་པར་བྱེད་པ་མ་ཡིན་ཏེ་དོན་་
དང་ལྷན་ཅིག་མ་མཐོང་བའི་ཕྱིར་དང༌། བླུན་པོ་ལ་སོགས་པ་རྣམས་ཀྱི་སྦྱོར་་
97-391


[𰻛206b]
༣༩༢
བསྟན་འགྱུར། ཚད་མ། ་ ༼ཙ#𱎚ིའི་༡༨༩
བ་ནི་དོན་ཅིག་བརྗོད་པར་བྱེད་པའི་ཕྱིར་རོ། །དེའི་ཕྱིར་སྒྲ་རྣམས་ལ་སྤྱིས་་
བྱས་པ་ཉིད་ཀྱི་ཁྱད་པར་ཡིན་ནོ:༌།། ། ང་འཁོར་ལོ་ལ་
བྱེ་བྲག་པ་རྣམས་ནི་དཔེར་ན་མགོ་བོ་དང་རྒྱབ་དང་ལྟོ་བ་དང་ལག་པ་ཞེས་
བརྗོད་པའི་ཕྱིར། གང་ཞིག་རང་གི་རྟེན་དབྱིབས་རྣམས་ཀྱིས་མངོན་པར་གསལ་
བར་བྱ་བ་སྤྱི་རྣམས་ལ་རང་བཞིན་གྱི་ཁྱད་པར་ཡོད་པ་ཡང་ཡིན་ནོ་ཞེས་ཟེར་བ།
དེ་ཡི་ཁྱད་པར་དེ་དག་ཀྱང་། །གསལ་བྱ་གསལ་བྱེད་ཁྱད་པར་ལས། །ཕན་་
ཚུན་རྟེན་པར་ཐལ་བར་འགྱུར། །དེ་དག་གི་བཤད་པ་ལ་ནི་ཕན་ཚུན་བརྟེན་པར་
ཐལ་བར་འགྱུར༄༅། རྫས་ཀྱི་རང་བཞིན་ཅི་ཡིན། རང་གི་སྤྱི་གསལ་བར་བྱེད་་
པ་ཉིད་དོ། །སྤྱིའི་རང་བཞིན་ཅི་ཡིན། རང་གི་རྫས་ཀྱིས་མངོན་པར་གསལ་་་
བར་བྱེད་པ་ཉིད་ཡིན་པའི་ཕྱིར་ནུས་པ་མེད་དོ། །གཞན་ཡང་། གཅིག་ལ་་
རང་བཞིན་དུ་མ་ཉིད། །ཕན་ཚུན་མང་པོ་གསལ་བྱེད་ཕྱིར། ། །མང་པོའི་གསལ་
བར་བྱེད་པའི་ཕྱིར་དང༌། མང་པོ་རྣམས་ཀྱིས་གསལ་བའི་ཕྱིར་མང་པོ་གསལ་བ་
ཡིན་ནོ། །རྫས་ཀྱི་ཡོད་པ་ཉིད་ལ་སོགས་པའི་སྤྱི་དུ་མ་གསལ་བར་བྱེད་པའི་ཕྱིར་
རྫས་གཅིག་གི་རང་བཞིན་དུ་མར་འགྱུར་བ་དང་། ས་ལས་གྱུར་པ་ཉིད་ལ་སོགས་
པའི་རྫས་དུ་མས་ཡོད་པ་གསལ་བར་བྱེད་པའི་ཕྱིར་ཡོད་པ་དུ་མའི་རང་བཞིན་དུ་་
འགྱུར་རོ། །ཐམས་ཅད་དུ་ཡོན་ཏན་དང་འབྲེལ་པའི་ཁྱད་པར་དང་ནུས་པའི་་
ཁྱད་པར་དང་བརྗོད་པའི་ཁྱད་པར་ལས་ཐ་དད་པར་ཁས་ལེན་པ་ན་གཅིག་ལ་ཡང་
དུ་མར་ཐལ་བར་འགྱུར་རོ། །ཡོན་ཏན་ནུས་པ་བརྗོད་པའི། །ཁྱད་པར་ལས་
ཐ་དད་རྟོགས་ན། །གཅིག་ལ་མང་པོ་ལྡན་པའི་ཕྱིར།	།དུ་མ་ཉིད་དུ་ཐལ་བར་
འགྱུར། །ཞེས་བྱ་བ་བར་སྐབས་ཀྱི་ཚིགས་སུ་བཅད་པ་བརྗོད་པ་ཡིན་ནོ། །
དེ་ལྟར་རེ་ཞིག་གཞི་མཐུན་པ་མེད་པ་ཡིན་ནོ། །ཁྱད་པར་ཁྱད་པར་གཞི་
97-392


[𰻜207a]
ཚད་མ་ཀུན་ལས་བཏུས་པའི་འགྲེལ་པ། །
དག་ནི། །རང་དབང་མེད་ཕྱིར་སྤངས་པ་ཡིན། །དེ་དང་ལྡན་པ་བརྗོད་པ་ལ་
ཁྱད་པར་དང་ཁྱད་པར་གྱི་གཞི་ཉིད་མི་སྲིད་པ་དེ་ནི་སྔར་བཤད་ཟིན་ཏོ། །དེ་་
བཞིན་དུ་སྒྲའི་གཞན་སེལ་བ་ཉིད་སྒྲའི་དོན་ཡིན་ན་གཞི་མཐུན་པར་དང་ཁྱད་པར་
དང་ཁྱད་པར་གྱི་གཞི་མཐུན་བཞིན་འཐད་པར་ཡིན་གྱི་གཞན་དུ་ནི་མ་ཡིན་ནོ། །
དེ་ལ་སྤྱི་དང་ཁྱད་པར་རྣམ་གྲངས་སྒྲ། །གཞན་ཉིད་ཡིན་ཡང་སེལ་མི་བྱེད། །
སྤྱི་དང་ཁྱད་པར་དང་རྣམ་གྲངས་ཀྱི་སྒྲ་རྣམས་ཀྱི་སྒྲ་དོན་ནི་གཞན་ཉིད་ཡིན་ཡང་་
སྒྲས་སེལ་བ་མ་ཡིན་ནོ། །ཅིའི་ཕྱིར་ཞེ་ན། འགལ་བ་མེད་པའི་ཕྱིར་རོ། །རེ་
ཞིག་རྣམ་གྲངས་པའི་སྒྲ་གཞན་སེལ་བ་མཚུངས་པ་ནི་ཅིག་ཅར་སྦྱོར་བ་མ་ཡིན་པའི་
ཕྱིར་རང་གི་དོན་སྤོང་བར་རིགས་པ་མ་ཡིན་ནོ། །སྤྱི་སྒྲས་ཀྱང་རང་གི་ཁྱད་པར་
རྣམས་ལ་དོན་གཞན་གསལ་བ་ན་ཁྱད་པར་གྱིས་སྒྲས་བཟོད་པ་མ་ཡིན་ཏེ་དོན་དུ་་
གཉེར་བའི་ཕྱིར་རོ། །དཔེར་ན་ཤིང་ཤ་པ་ལ་སོགས་པ་མ་ཡིན་པ་དེ་བཞིན་དུ་་་
བུམ་པ་ལ་སོགས་པ་ཡང་མ་ཡིན་ནོ། །འདིས་ནི་སྤྱི་སྤྱིའི་སྒྲའི་དོན་ཡིན་པ་མི་སྤོང་
པ་ལ་བརྗོད་པ་ཡིན་ནོ། །དེ་ལྟར་ཁྱད་པར་གྱི་སྒྲས་སམ་ཁྱད་པར་གྱི་སྒྲས་སྤྱིའི་སྒྲ་
རང་གི་དོན་མངོན་པར་འདོད་པའི་ཡུལ་ལ་འཇོག་པ་ན་ཇི་ལྟར་བཏང་སྙོམས་སུ་མི་
བྱེད། དེ་ལྟར་ན་འགལ་བ་མེད་པའི་ཕྱིར་སྤྱི་ལ་སོགས་པའི་སྒྲའི་དོན་སེལ་བར་
རིགས་པ་མ་ཡིན་ནོ། །ཚོགས་པ་ཡང་དེ་བཞིན་དུ་དོན་གཞན་བརྗོད་པར་བྱེད་པ་
ཡིན་ནོ། །དེ་བཞིན་དུ་ཡང་སྤྱི་དང་ཁྱད་པར་གྱི་སྒྲ་རང་གི་དོན་སྤྱི་ལ་འཇུག་པ་་
དག་གཉིས་སམ་མང་པོ་རྣམས་དེའི་ཁྱད་པར་ཅན་གྱི་དོན་གཞན་བརྗོད་པར་བྱེད་
པ་ཉིད་སྔར་ཇི་སྐད་བཤད་པ་བཞིན་དུ་འཐད་པ་ཡིན་ནོ། །དེ་ཙམ་འདོད་ཕྱིར་་
ཁྱད་པར་ནི། །རང་གི་སྤྱི་ཡིས་སྤོང་མི་བྱེད། །ཐེ་ཚོམ་བསྐྱེད་ཕྱིར་ལེན་མི་བྱེད། །
མཚུངས་ན་དེ་དག་དོན་ཅིག་མིན། །སྤྱི་ནི་དུ་མ་ཡིན་ན་ཡང་། །ཁྱད་པར་གྱིས་
97-393


[𰻝207b]
༡༨༩
བསྟན་འགྱུར། ཚད་མ། (8) ༡༨༩
ནི་འཁྲུལ་མེད་པར། །ལེན་པར་བྱེད་ཀྱི་ཁྱད་པར་དང༌། །ཁྱད་པར་གཞི་དག་
མཚུངས་མ་ཡིན། །ཁྱད་པར་གྱི་སྒྲ་གང་གིས་སྒྲའི་དོན་གྱི་ཁྱད་པར་གཞན་སེལ་བ་
འདི་ལ་རྒྱུ་ཅི་ཞིག་ཡོད་ཅེ་ན། ཁྱད་པར་དོན་གཞན་ཁྱད་པར་ནི། །འགལ་་
བའི་ཕྱིར་ན་སེལ་བར་བྱེད། །ཁྱད་པར་གྱི་དོན་ཙམ་གྱི་སྒྲ་རྣམས་ནི་ཕན་ཚུན་
འགལ་བས་རྒྱལ་པོའི་བུ་བཞིན་དུ་སྤྱིའི་དོན་འཕྲོག་པར་བྱེད་པའི་ཕྱིར་རོ། །དེའི་
ཕྱིར་ཕན་ཚུན་དོན་བརྗོད་པ་མ་ཡིན་ཏེ། དཔེར་ན་ཤིང་ཤ་པ་ཞེས་བྱ་བ་ལ་ཤིང་
ཤ་པའི་སྒྲ་ཤིང་དང་ལྷན་ཅིག་སྦར་བ་ན། སེང་ལྡེང་ལ་སོགས་པ་རྣམས་ལས་ཤིང་
ཉིད་བཤད་ནས་རང་གི་ཡུལ་ལ་འཇོག་པར་བྱེད་པ་ཡིན་ནོ། །དེ་བཞིན་དུ་གཞན་
ལ་ཡང་ཡིན་ནོ། །དེ་ལྟར་རེ་ཞིག་ཁྱད་པར་གྱི་སྒྲ་རྫས་གཅིག་ལ་འཇུག་པའི་ཕྱིར་
ཁྱད་པར་གཞན་སྒྲའི་དོན་ཡིན་པ་སེལ་བ་ནི་རིགས་པ་མ་ཡིན་ནོ། །ཅི་སྟེ་བུམ་པ་
ལ་སོགས་པ་འབྲེལ་པ་མེད་པའི་དོན་ཐ་དད་པའི་ཕྱིར་གཞན་ཅི་ལྟར་སེལ་བར་བྱེད་
ཅེ་ན། ་གང་གི་ཕྱིར། ཐ་དད་དོན་གྱི་སྤྱི་གཞན་ནི། །རང་གི་སྤྱི་དང་འགལ་
བའི་ཕྱིར། །ཤིང་གི་སྒྲས་ནི་བུམ་པ་ལ་སོགས་པ་རྣམས་ཀྱིས་ལས་གྱུར་པ་ཉིད་ལ་
སོགས་པ་འཕྲོག་པའི་ཕྱིར་འགལ་བ་ཡིན་ནོ། །དོན་གྱིས་དེས་གྲོགས་པོའི་དགྲ་བོ་
བཞིན་དུ་སེལ་བར་བྱེད་པ་ན་རྗེས་སུ་ཡི་རང་བར་བྱེད་དེ། དེས་ཀྱང་དེ་བསལ་་
ལོ་ཞེས་བྱ་བར་རྟོགས་པ་ཡིན་ནོ། །འདིས་ནི་སྤྱི་གཞན་གྱི་ཁྱད་པར་ཡོན་ཏན་ལ་
སོགས་པ་རྣམས་དང་དེའི་ཁྱད་པར་གཟུགས་ལ་སོགས་པ་རྣམས་ཀྱི་འབྲེལ་པ་ལས་
འབྲེལ་པ་འགྲོགས་པོའི་དགྲ་བོ་བཞིན་དང་། གྲོགས་པོའི་དགྲ་བོའི་གྲོགས་པོ་་
བཞིན་དུ་སེལ་བར་བྱེད་པར་བལྟོས་པར་བྱས་པར་རིགས་པར་བྱའོ། །དེ་ལ་ཡང་
དེ་ནི། དེ་ནི་དངོས་སུ་སེལ་བྱེད་མིན། །ཤིང་ཤ་པའི་སྒྲས་ནི་དངོས་སུ་བུམ་པ་
ལ་སོགས་པ་རྣམས་སེལ་བར་བྱེད་པ་ནི་མ་ཡིན་ནོ། །ཅིའི་ཕྱིར་ཞེ་ན། ། སྤྱི་ལ་་་
v
97-394


[𰻞208a]
ཚད་མ་ཀུན་ལས་བཏུས་པའི་འགྲེལ་པ། །
༣༩ ༥
མཚུངས་ཉིད་མ་གྱུར་ཅིག །གལ་ཏེ་དངོས་སུ་སེལ་བར་བྱེད་པ་ཡིན་ན། ཤིང་
གི་སྒྲ་དང་མཚུངས་པའི་དོན་ཅན་དུ་འགྱུར་རོ། །དེ་ལྟར་ཁྱད་པར་གཞན་རྣམས་
ནི༑ །དེས་ནི་སེལ་བར་བྱེད་མི་འགྱུར། །ཇི་ལྟར་ཤིང་གི་སྒྲས་ཤིང་ཤ་པ་ལ་་
སོགས་པ་རྣམས་སེལ་བར་བྱེད་པ་མ་ཡིན་པ་དེ་བཞིན་དུ་ཤིང་ཤ་པའི་སྒྲས་ཀྱང་་་་
སེལ་བར་བྱེད་པ་མ་ཡིན་ཏེ་དེ་དང་མཚུངས་པའི་ཕྱིར་རོ། །གལ་ཏེ་ཉེས་པ་འདི་
ནི་ཡོད་པ་མ་ཡིན་ཏེ་ཉུང་ངུ་དང་མང་པོའི་དོན་སེལ་བར་བྱེད་པ་ཉིད་ཀྱིས་ཐ་དད་
པའི་ཕྱིར་རོ་ཞེ་ན། དེ་ལྟར་འགྱུར་བར་ནི་མི་རིགས་ཏེ་དཔེར་ན་ཤིང་དང་ཤིང་་
ཤ་པའི་སྒྲ་དག་གིས་ཤིང་ཉིད་དང་ཤིང་ཤ་པ་ཉིད་ཀྱི་ཁྱད་པར་ཅན་གྱི་དངོས་པོ་་་་
བརྗོད་པ་ནི་ཤིན་ཏུ་ཐ་དད་པའི་དོན་བརྗོད་པ་དེ་ལྟ་ན། འདིར་ཡང་མ་འདྲེས་་
པའི་དོན་དུ་འགྱུར་བར་བྱ་དགོས་སོ། །ཤུགས་ཀྱིས་ནི་ཉུང་ངུ་དང་མང་པོ་ཡང་
སེལ་བར་འགྱུར་རོ། །ཁྱད་པར་གྱི་ཁྱད་པར་གཞན་གྱི་དོན་གཞན་སེལ་བར་བྱེད་
པ་ཡིན་ན་རོ་མངར་པོ་སྣུམ་པ་གྲང་བ་ལྕི་བ་ཞེས་བྱ་བའི་ཡོན་ཏན་འདི་ནི་ཡོན་་་
ཏན་གཞན་དང་གཞི་མཐུན་པ་ཞེས་བྱ་བ་གང་ཡིན་པ་དེར་ཅི་ལྟར་འགྱུར་ཞེ་ན།
འདིར་འགལ་བ་མེད་དེ། གང་གི་ཕྱིར། ཡོན་ཏན་ཡོན་ཏན་གཞན་དང་ནི། །
གཞི་མཐུན་པ་ནི་གང་ཡིན་པ། །དེ་ནི་རྫས་གཅིག་ལ་འཇུག་ཕྱིར། །རྟེན་གྱིས་
འགལ་བ་མེད་པ་ཉིད། །དོན་གཅིག་ལ་འདུ་བའི་ཕྱིར་རྫས་མངར་པོའི་རོ་དེ་ལ་་
སྣུམ་པ་ཉིད་ལ་སོགས་པ་བཏགས་པའི་ཕྱིར་ཉེས་པ་མེད་དོ། །ཡང་ན་མ་མཐོང་།
ཕྱིར་སེལ་ཏོ། །ཡང་ན་གང་གི་ཕྱིར་ཁྱད་པར་གྱི་ཁྱད་པར་གྱི་དོན་གཞན་རྣམས་
ལ་མ་མཐོང་བ་དེའི་ཕྱིར་གཞན་སེལ་བ་ཡིན་ནོ། །ཅིའི་ཕྱིར་མ་མཐོང་ཞེ་ན།
རང་བཞིན་གྱི་དོན་ལ་ཡང་ངར་སེམས་པའི་སྐྱེས་བུ་ཁ་ཅིག་གིས་འགལ་བའི་ཕྱིར་་་
འདི་རྟོགས་པ་ཡིན་ནོ། །འོན་ཏེ་དེ་ལྟ་ན། རང་ཁྱད་པར་གྱི་སྤྱི་བསལ་འགྱུར། །
97-395


[𰻟208b]
༣༩༦
བསྟན་འགྱུར། ཚད་མ། ༼ཅི་ ༡༨༩
གལ་ཏེ་མ་མཐོང་བས་སེལ་བར་བྱེད་ན། སྤྱི་སྒྲ་ཡང་རང་གི་ཁྱད་པར་རྣམས་ལ་་
མཐོང་བའི་ཕྱིར་སེལ་བར་ཐལ་བར་འགྱུར་རོ་ཞེ་ན། མ་ཡིན་གཞན་ལྡན་མཐོང་
བའི་ཕྱིར། །དོན་དང་སྐབས་ལ་སོགས་པ་རྣམས་ཀྱིས་སྤྱིའི་སྒྲས་ཁྱད་པར་རྟོགས་པ་
མཐོང་བ་ཡིན་ནོ། །དེ་ལྟར་དེར་སྣང་ཐེ་ཚོམ་ཡིན། །དེ་ལྟ་ཡིན་པ་དེའི་ཕྱིར་་་
གལ་ཏེ་ཡོད་པ་རྣམས་ཀྱང་འགྲེང་བ་བཞིན་དུ་སྔར་མཐོང་བ་ཡིན་ལ། སྤྱིའི་ལས་
ཁྱད་པར་སྣང་བ་ཐེ་ཚོམ་ཟ་བ་རིགས་པ་ཡིན་ནོ། །ཐེ་ཚོམ་མི་རིགས་ཕྱིར་ཞེ་ན། །
གལ་ཏེ་འདི་དོན་དང་སྐབས་ལ་སོགས་པ་རྣམས་དང་ལྷན་ཅིག་ཁོ་ན་དམིགས་ན་ནི་
འགྱུར་ན་ཅི་ལྟར་དེ་ལས་ཐེ་ཚོམ་ཡིན་ཞེ་ན། དེས་ལས་འབའ་ཞིག་ལས་དེ་ཡིན། །
དོན་ལ་སོགས་པ་དང་ལྷན་ཅིག་པ་ལས་ཐེ་ཚོམ་:ཟ་བོ་”ཞེས་དེ་ལྟར་བརྗོད་པ་ནི་མ་
ཡིན་ནོ། །འོན་ཀྱང་དོན་ལ་སོགས་པ་དང་ལྷན་ཅིག་པས་ངེས་ནས་དུས་ཕྱིས་་
འབའ་ཞིག་ལས་ཐེ་ཚོམ་ཟ་བ་ཡིན་ནོ། །ཁྱད་ལ་འབའ་ཞིག་མེད་ཅེ་ན། །ཁྱད་
པར་རྣམས་ལ་ཅིའི་©སྒྲ་འབའ་ཞིག་པ་ཉིད་འདིར་མཐོང་བས་འགྱུར་བ་ནི་མ་ཡིན་
ཏེ། ཇི་སྐད་དུ་རིགས་ཀྱིས་སྒྲ་ནི་ཁྱད་པར་རྣམས་ལ་ཡང་བརྗོད་པ་མ་ཡིན་ནོ་་་
ཞེས་བཤད་པ་མ་ཡིན་ནོ་ཞེ་ན། ཉན་ལ་བལྟོས་ནས་མཐོང་བ་ཡིན། །གང་གི་
ཚེ་ཉན་པ་པོ་སྤྱི་གནས་སྤངས་ནས་འབའ་ཞིག་ཁོ་ན་དོན་དུ་གཉེར་བར་འགྱུར་ཏེ།
དཔེར་ན་ཅི་ཤིང་ས་ལས་གྱུར་པ་ཡིན་ནམ་འབྱུང་བ་ལྔ་ལས་གྱུར་པ་ཡིན་ཞེས་བྱ་བ་
ལས་ལས་གྱུར་པའོ་ཞེས་སྨྲས་པ་ལྟ་བུའོ། །གལ་ཏེ་དེའི་ཤིང་ངེས་པ་ལ་ས་ལས་་་
གྱུར་པའི་སྒྲ་སྦྱོར་བའི་ཕྱིར་གང་ལས་ཐེ་ཚོམ་ཟ་བ་ཡིན་ཞེ་ན། : དེའི་ངེས་པ་ལ་་་
གཞན་ལ་འབའ་ཞིག་ལས་ ཐེ་ཚོམ་དུ་འགྱུར་བ་ཡིན་ནོ། །གང་ས་ལས་གྱུར་པའི་
སྒྲ་འབའ་ཞིག་ཐོས་པས་རེ་ཞིག་འབའ་ཞིག་སྦྱོར་བ་ཡོད་པས་ཉེས་པ་མེད་དོ། །
ཅི་ལྟར་དོན་ལ་དོན་གཞན་གསལ་བ་སྤྱི་ཡིན་པ་དེ་བཞིན་དུ། སྒྲ་གཞན་རྣམ་པར་
97-396


[𰻠209a]
ཚད་མ་ཀུན་ལས་བཏུས་པའི་འགྲེལ་པ།
༣༩༧
གཅོད་པ་ནི། །སྒྲ་ལ་སྤྱིར་ནི་བརྗོད་པ་ཡིན། །ཇི་ལྟར་བྱས་པ་ཉིད་མ་བྱས་པ་
བསལ་བའི་ཕྱིར་མི་རྟག་པ་ཉིད་ལ་སོགས་པ་གོ་བར་བྱེད་པ་དེ་བཞིན་དུ་སྒྲ་གཞན་
རྣམ་པར་གཅོད་པའི་སྒྲ་ལ་སྤྱིར་བརྗོད་པ་ཡིན་ལ། དེ་ཉིད་ཀྱིས་དོན་རྟོགས་པར་
བྱེད་པ་ཡིན་ནོ་དེ་ལ་ཡང་སྒྲ་གཅིག་དོན་གང་ལ་ཐེ་ཚོམ། །ཨཀྟ་ལ་སོགས་པའི་སྒྲ་
གང་ལས་ཤིང་རྟའི་ཡན་ལག་ལ་སོགས་པའི་དོན་གང་ལས་ཐེ་ཚོམ་སྐྱེ་བ་དེ་ལ་སྒྲ་་་
གཅིག་ཉིད་ཡིན་ནོ། །དུ་མ་ལས་ཀྱང་དེར་ཐེ་ཚོམ། །གང་དུ་བྷ་བ་དེའི་“སྒྲ་ལ་
སོགས་པ་གང་ལས་ཡོད་པ་ལ་སོགས་པར་ཐེ་ཚོམ་ཟ་བར་འགྱུར་བ་དེ་ལ་སྒྲ་སྤྱི་ཡིན་
ཡང་སྒྲའི་ཁྱད་པར་ལྟ་བར་བྱ་སྟེ། དཔེར་ན་གང་འདིར་ཞེས་བརྗོད་པ་ལྟ་བུའོ། །
དོན་བསལ་བས་སྒྲའི་རང་གི་དོན་བརྗོད་པ་ན་ཇི་ལྟར་སྔར་བཤད་པའི་ཉེས་པར་་་
ཐལ་བར་མེད་འགྱུར་རོ་ཞེ་ན། གང་གི་ཕྱིར། སྒྲ་གཞན་དོན་ལ་མ་མཐོང་ཕྱིར། །
རང་དོན་ཆ་ཤས་ལ་མཐོང་ཕྱིར། །སྒྲའི་འབྲེལ་པ་བླ་བ་དང་། །འཁྲུལ་པ་ཉིད་
ནི་ཡོད་མ་ཡིན། །སྒྲའི་དོན་གཞན་བརྗོད་པ་ལ་ནི་རྗེས་སུ་འགྲོ་བ་དང་ལྡོག་པ་་་
ཡང་ཐབས་ཡིན་ཏེ། དེ་དག་ཀྱང་འདྲ་བ་དང་མི་འདྲ་དག་ལ་འཇུག་པ་དང་མི་་
འཇུག་པ་ཡིན་ནོ། །དེ་ལ་འདྲ་བ་ནི་གདོན་མི་ཟ་བར་ཐམས་ཅད་ལ་འཇུག་པར་
བརྗོད་པ་ནི་མ་ཡིན་གྱི། འགའ་ཞིག་ལ་ཡིན་ཏེ་དོན་མཐའ་ཡས་པའི་བརྗོད་པ་མི་
སྲིད་པའི་ཕྱིར་རོ། །མི་འདྲ་བ་ལ་ནི་མཐའ་ཡས་པ་ཡོད་ཀྱང་མ་མཐོང་བ་ཙམ་གྱི་
ཕྱིར་འཇུག་པ་མེད་པར་བསྟན་པས་ནུས་པ་ཡིན་ནོ། །དེ་ཉིད་ཀྱི་ཕྱིར་རང་དང་་
འབྲེལ་པ་རྣམས་ལས་གཞན་དུ་མ་མཐོང་བའི་ཕྱིར་རང་གི་དོན་ལ་རྣམ་པར་བཅད་
པ་བརྗོད་པ་ནི་རྗེས་སུ་དཔག་པར་བཤད་པ་ཡིན་ནོ། །རྗེས་སུ་འགྲོ་བས་རྗེས་སུ་
དཔག་པ་ཡིན་ན་ནི་ཤིང་གི་སྒྲ་ལས་དངོས་པོ་གཅིག་ལ་ཤིང་ཤ་པ་ལ་སོགས་པར་ཐེ་
ཚོམ་ཟ་བར་མི་འགྱུར་བའམ། ཐེ་ཚོམ་ཟ་བ་བཞིན་དུ་ས་ལས་གྱུར་པ་ཉིད་དང་་
97-397


[𰻡209b]
༣༩༨
བསྟན་འགྱུར།
ཚད་མ།
ཅིའི༡༨༩
རྫས་ཉིད་ལ་སོགས་པར་སྣང་བ་ལ་ཡང་ཐེ་ཚོམ་ཟ་བར་འགྱུར་རོ། །གང་གི་ཕྱིར་
ཤིང་གི་སྒྲ་ལས་གྱུར་པ་མ་ཡིན་པ་ལ་སོགས་པ་རྣམས་ལ་མ་མཐོང་བ་དེའི་ཕྱིར་ལྡོག་
པ་ཉིད་ཀྱི་རྗེས་སུ་དཔོག་པ་ཡིན་ནོ། །ཤིང་ཉིད་ས་ལ་ས་རྫས་ཡོད། །ཤེས་བྱ་གོ་
རིམ་ལོག་པ་ལས། །བཞི་གསུམ་གཉིས་དང་གཅིག་ཐེ་ཚོམ།	།གཞན་དུ་ངེས་ལ་
རྒྱུ་མཚན་ཡིན། །བར་སྐབས་ཀྱི་ཚིགས་སུ་བཅད་པས་བཤད་པ་ཡིན་ནོ། :21:།།
འབྲེལ་པའི་སྒྲ་མ་གཏོགས་པར་སྒྲའམ་རྟགས་ནི་རང་གི་དོན་བརྗོད་པར་་་་་
ནུས་པ་མ་ཡིན་ཏེ། དེ་ལ་ཆོས་དུ་མ་ཉིད་ཡོད་ན་ཐམས་ཅད་རྟོགས་པར་མི་སྲིད་
པའི་ཕྱིར་རོ། །ཐ་དད་པ་མ་བརྗོད་པའི་ཕྱིར་དེ་རང་གི་དོན་ལ་འཁྲུལ་པ་ཡང་མ་
ཡིན་ནོ། །དེ་ལྟར་རེ་ཞིག་སྔར་བཤད་པའི་སྐྱོན་ཡོད་པ་མ་ཡིན་ནོ། །དེ་མ་ཐག་
པ་ཡང་མེད་པ་ཡིན་ནོ། །ཅི་ལྟར་ཞེ་ན་གང་གི་ཕྱིར། །གཞན་བཀག་པ་ལ་་
ཁྱབ་པའི་ཕྱིར། །ཁྱབ་པར་དོན་དང་ཐ་དད་མེད། །དོན་གཞན་བསལ་བ་བྱས་
པའི་སྤྱིའི་སྒྲ་གང་ཡིན་པ་དེ་ནི་རང་གི་དོན་མ་སྤངས་པའི་ཕྱིར་ཁྱད་པར་གྱི་སྒྲ་དང་
ལྷན་ཅིག་གཞི་མཐུན་པ་འཐད་པ་ཡིན་ནོ། །དེའི་ཕྱིར་རང་གི་ཁྱད་པར་གྱི་དོན་་་
དང་ཐ་དད་པའི་རྒྱུར་གྱུར་པའི་ཉེས་པ་ཡོད་པ་མ་ཡིན་ནོ། །དོན་གང་གཉི་གའི་
སྒྲས་བརྗོད་པར་བྱེད་པ་ཡང་དོན་གཞན་ལ་གཞི་མཐུན་པ་ཡིན་ནོ། །དེ་ལྟར་ན་་
རང་གི་དོན་འཁྲུལ་པ་མེད་པ་ཡིན་ཏེ་འབའ་ཞིག་པ་ནི་གཞན་ལ་མི་འཇུག་པའི་ཕྱིར།
སྐྱོན་ཕྱི་མ་ཡང་ཡོད་པ་མ་ཡིན་ཏེ། ཅི་ལྟར་ཞེ་ན། དངོས་འཇུག་ཕྱིར་དང་ཐ་
དད་ཕྱིར། །དོན་གཞན་ཉེ་བར་བླངས་ནས་རང་གི་ཁྱད་པར་རྣམས་ལ་སྒྲ་འཇུག་
པ་ནི་མ་ཡིན་ཏེ། དེའི་ཕྱིར་གཞན་དབང་ཡིན་པས་རང་གི་ཁྱད་པར་མ་འཕངས་
པའི་ཉེས་པ་དང་། བཏགས་པའི་ཉེས་པ་ཡང་8ཡོད་པ་མ་ཡིན་ནོ། །ཁྱད་པར་
ཐུག་པ་མེད་པའི་ཕྱིར་དང་ཁྱབ་བྱེད་མ་ཡིན་པའི་ཕྱིར་མ་བརྗོད་པ་དང་། སྤྱི་མ་
97-398


[𰻢210a]
ཚད་མ་ཀུན་ལས་བཏུས་པའི་འགྲེལ་པ། །
༣༩༩
ཡིན་པའི་ཉེས་པ་དག་ཀྱང་ཡོད་མ་ཡིན་ཏེ་དོན་གཞན་སེལ་བ་ཙམ་ནི་ཐ་མི་དད་་་་
པའི་ཕྱིར་དང་རྫས་མ་ཡིན་པ་ཉིད་ཀྱི་ཕྱིར་རོ། །དེ་ཉིད་ཀྱི་ཕྱིར་སྤྱི་ཉིད་ཀྱི་ཁྱད་
པར་གཞན་དང་ལྡན་པའི་རྗེས་སུ་འབྲང་བར་ཡང་མི་བྱ་སྟེ། དངོས་སུ་དོན།
གཞན་བཀག་པའི་ཕྱིར་རོ།	།དེ་ལྟར་སྔར་བཤད་པའི་ཉེས་པ་མེད་པའི་ཕྱིར་དོན་
སེལ་བ་ཉིད་སྒྲའི་དོན་ཡིན་པ་མཛེས་པ་ཡིན་ནོ། །འདི་ལས་ཀྱང་། རིགས་ཀྱི་
ཆོས་ནི་རྣམ་གནས་ཕྱིར། །རིགས་ཀྱི་ཆོས་ཀྱང་གཅིག་ཉིད་དང་རྟགས་པ་ཉིད་་
དང་རེ་རེ་ལ་ཡོངས་སུ་རྫོགས་པའི་མཚན་ཉིད་རྣམས་རྫོགས་པ། འདི་ཉིད་ལ་
རྣམ་པར་གནས་པ་ཡིན་ཏེ། ། ཐ་དད་པའི་ཕྱིར་དང་། རྟེན་མི་ཆད་པའི་ཕྱིར་་
དང་། མཐའ་དག་རྟོགས་པའི་ཕྱིར་རོ། །དེ་ལྟར་སྐྱོན་མེད་པའི་ཕྱིར་དང་ཡོན་
ཏན་འཕེལ་བའི་ཕྱིར་སྒྲ་ནི་དོན་རྣམས་ལ་དོན་གཞན་ལྡོག་པ་ཉིད་ཡིན་པར་བརྗོད་
དོ། དེ་ལྟ་ཡིན་ན། གཞན་སེལ་ངེས་པ་གང་ལས་ཡིན། །གཟུགས་ཀྱི་སྒྲས་
རོ་ལ་སོགས་པ་གང་ཡིན་པ་འདི་སེལ་བ་ཡིན་གྱི། ཤིན་ཏུ་ཐ་དད་པ་ཡིན་ཡང་ཁ་
དོག་གཞན་གང་རུང་བས་བརྗོད་པ་ན་ལྷག་མ་སེལ་བར་མི་བྱེད་པ་དེ་ཅིས་བྱས་པ་
ཡིན༑ གང་གི་ཡང་སྔོན་པོ་ལ་སོགས་པ་རྣམས་ལས། གཟུགས་ཉིད་ཐ་མི་
དད་པ་ཡིན་གྱི་རོ་ལ་སོགས་པ་རྣམས་ལ་མ་ཡིན་པ་དེ་ལྟར་ཉེས་པ་འདི་ཡོད་པ་མ་་
ཡིན་ནོ་ཞེ་ན། ཉེས་པ་འདི་ནི་མེད་དེ། གང་གི་ཕྱིར།	འཇིག་རྟེན་བསྟན་པ་
བཙལ་མི་བྱ། །བཅོམ་ལྡན་འདས་ཀྱིས་སྐྱེ་བོའི་ངེས་པའི་ཚིགས་ལ་མངོན་པར་
ཞེན་པར་མི་བྱ། འཇིག་རྟེན་པའི་མིང་སྤང་བར་ཡང་མི་བྱའོ། །ཞེས་གསུངས་
པ་མ་ཡིན་ནོ། །དེའི་ཕྱིར་ཁོ་བོ་ཅག་གིས་རྒྱུ་མཚན་ཅན་ནམ་ཡོངས་སུ་ངེས་པ་་་
ཅན་འཇིག་རྟེན་གྱི་ཐ་སྙད་རྣམས་ཡང་དག་པའི་དོན་ཉིད་དུ་ཡང་བཙལ་བར་མི་བྱ་
སྟེ། འཇིག་རྟེན་བཞིན་དུ་རྗེས་སུ་རྟོགས་པར་བྱའོ། །འཛིན་ལ་སྔོན་པོ་ལ་་
97-399


[𰻣210b]
བསྟན་འགྱུར།
ཚད་མ། ༼
༡༨༩
སོགས་པ་རྣམས་ལ་གཟུགས་ཀྱི་སྒྲ་གྲུབ་པ་ཡིན་གྱི་རོ་ལ་སོགས་པ་རྣམས་ལ་ནི་མ་་
ཡིན་ནོ། །གཟུགས་ཉིད་ལ་ཡང#𱎛་འདི་མཚུངས་སོ། །ལ །གང་གི་ཡང་སྔོན་པོ་ལ་་
སོགས་པ་ཤིན་ཏུ་ཐ་དད་པ་རྣམས་ལ་གཟུགས་འཇུག་པ་ཡིན་པ། ། དེའི་རོ་ལ་་
སོགས་པ་རྣམས་ལ་ཅིས་མ་ཡིན། ཡང་ན་རོ་ལ་སོགས་པ་ལ་མི་འཇུག་པ་བཞིན་་
དུ་སེར་པོ་ལ་སོགས་པ་ལ་མི་འཇུག་པ་ཡིན་ནོ། །འདི་ལ་རྒྱུ་ནི་ཡོད་པ་ཡིན་ཏེ་་་་
རང་བཞིན་ཐ་དད་པ་ཡོད་པ་ཡིན་ཡང་མིག་གིས་གཟུང་བར་བྱ་བ་ཉིད་ནི་སྔོན་པོ་
ལ་སོགས་པ་ལ་ཁྱད་པར་མེད་པ་ཡིན་གྱི་རོ་ལ་སོགས་པ་རྣམས་ལ་ནི་མ་ཡིན་ནོ་ཞེ་ན།
མིག་གཟུང་ཉིད་ཀྱི་བྱ་བས་བྱས། །མིག་གིས་གཟུང་བར་བྱ་བ་ཉིད་ནི་མིག་གིས་་
གཟུང་བའོ། །དེ་ལྟ་ན་ཡང་སྔོན་པོ་ལ་སོགས་པ་རྣམས་ལ་བྱ་བའི་རྒྱུ་མཚན་གྱིས་
གཟུགས་ཀྱི་སྒྲར་འགྱུར་གྱི། རིགས་ཐ་མི་དད་པའི་རྒྱུ་མཚན་གྱིས་ནི་མ་ཡིན་ནོ། །
མིག་གིས་གཟུང་བར་བྱ་བ་ཉིད་ཐ་དད་པ་མེད་པ་ཡིན་ན་གཟུགས་ཉིད་ཀྱིས་ཅི་་
ཞིག་བྱ། ཅི་སྟེ་གཟུགས་ཉིད་དང་འབྲེལ་པའི་རྒྱུ་མཚན་གྱིས་མིག་གིས་གཟུང་་
བར་བྱ་བ་ཉིད་དེ་བརྗོད་པར་བྱའོ་ཞེ་ན། དེ་ལྟ་ན་ཡང་མིག་གིས་གཟུང་བ་
ཉིད་ལ་བྱས་པའི་འདུ་བའམ། གཟུགས་ཉིད་མངོན་པར་གསལ་བ་ཐོབ་པོ། །
མིག་གིས་གཟུང་བར་བྱ་བ་ཉིད་ཀྱང་ག་ལས་ངེས་པ་ཡིན། དེའི་ཕྱིར་གདོན་མི་ཟ་
བར་རང་བཞིན་ཉིད་ལ་བརྟེན་པར་བྱའོ། །རྫས་སོགས་ལ་ཡང་ཐལ་འགྱུར་ཕྱིར། །
རྫས་དང་གྲངས་དང་ཚད་ལ་སོགས་པ་རྣམས་ཀྱང་མིག་གིས་གཟུང་བར་བྱ་བ་་
ཡིན་པའི་ཕྱིར་འདི་ལ་ཡང་གཟུགས་ཉིད་དུ་ཐལ་བར་འགྱུར་རོ། །གཞན་ཡང་།
དཀར་སོགས་ཐ་དད་མེད་པར་འགྱུར། །མིག་གིས་གཟུང་བར་བྱ་བ་ཉིད་དུ་ཁྱད་
པར་མེད་པ་ལ་སྔོན་པོ་དང་སེར་པོ་དང་ཆེས་སྔོ་བ་དང་། ཆེས་མཆོག་ཏུ་སྔོ་བ་ལ་
སོགས་པའི་ཁྱད་པར་དུ་མི་འགྱུར་ཏེ། དེའི་ཕྱིར་མིག་གིས་གཟུང་བར་བྱ་བ་ཉིད་
97-400


[𰻤211a]
ཚད་མ་ཀུན་ལས་བཏུས་པའི་འགྲེལ་པ། །
སྤངས་ནས། ། སྔོན་པོ་དང་སེར་པོ་ལ་སོགས་པ་ཐ་དད་པ་རྣམས་ལ་ཡང་།
འཇིག་རྟེན་ལ་བསྟན་པའི་གཟུགས་ཀྱི་སྒྲ་ཁས་བླང་བར་བྱའི་རོ་ལ་སོགས་པ་རྣམས་
ལ་ནི་མ་ཡིན་ནོ། །དེའི་ཕྱིར་གཞན་སེལ་བ་ངེས་པར་བྱ་བ་ངེས་པ་ཡིན་ནོ། །
གལ་ཏེ་ཡང་དོན་གཞན་ལྡོག་པ་ལ་བལྟོས་པ་མེད་པར་སྒྲའི་དོན་བརྗོད་པ་ཡིན་པ་་
དེ་ལྟ་ན། རྗེས་འགྲོ་ཉིད་ལས་འགྲུབ་པར་འགྱུར། །སྒྲའི་དོན་བརྗོད་པ་ལ་རྗེས་
སུ་འགྲོ་བ་དང་ལྡོག་པ་དག་གིས་མི་འགྱུར་ན། འདོད་པ་ཡང་ཡིན་ཏེ་གང་ཡང་་
རུང་བ་དང་གཉི་གར་ངེས་པར་གཟུང་བ་བརྗོད་པ་འབྲས་བུ་དང་བཅས་པའི་ཕྱིར་
ལྡོག་པས་ཀྱང་དོན་བརྗོད་པ་ཡིན་ཏེ། དཔེར་ན་བྱེད་པ་པོའི་འདོད་པར་བྱ་བ་་་
དམ་པ་ནི་ལས་ཡིན་ནོ་ཞེས་བྱ་བ་ལྟ་བུའོ། །འོན་ཏེ་གཞན་སེལ་བ་ཙམ་སྒྲའི་དོན་
ཡིན་པ་ལ་ཡང་ལྡོག་པ་ཁོ་ན་ལས་དོན་བརྗོད་པར་འགྱུར་རོ་ཞེ་ན། གལ་ཏེ་རྗེས་
སུ་འགྲོ་བ་མི་འདོད་ན་འདི་དེ་ལྟར་འགྱུར་ན་དངོས་པོས་ནི། ཁྱབ་པ་གཙོ་བོར་་་
མི་འདོད་དེ།	།དངོས་པོ་རྣམས་ལ་གཞན་དང་གཞན་མ་ཡིན་པའི་རིགས་ནི་སྲིད་
པ་མ་ཡིན་ཞེས་བསྟན་པ་ཡིན་ཏེ། རིགས་མེད་པ་དོན་གཞན་སེལ་བའི་ཁྱད་པར་
ཅན་གྱི་དོན་ལ་སྒྲའི་དོན་གཞན་མ་མཐོང་བའི་ཕྱིར་ཞེས་བྱ་བ་དེས་རྗེས་སུ་འགྲོ་བ་
དང་ལྡོག་པའི་དོན་གཞན་མེད་དོ་ཞེས་བསྟན་པ་ཡིན་ནོ། །གལ་ཏེ་བ་ལང་ལ་་
སོགས་པའི་བསལ་བ་ཐམས་ཅད་མེད་པ་ལས་རྣམ་པར་འགྱུར་བ་ཡིན་ན་ཐམས་་
ཅད་ཀྱི་བདག་ཏུ་ཐལ་བའི་ཕྱིར་མེད་པ་ལས་ཡོད་པའི་བདག་ཉིད་ཅན་དུ་ཐལ་ལོ་་
ཞེས་གང་སྨྲས་པ་འདི་ལ། ཐམས་ཅད་མེད་པའི་རྗེས་འགྲོ་བར། །ཁས་ལེན་་་
བྱེད་པ་གང་ཡིན་དེའི། །དུ་མའི་བདག་ཉིད་ཕྱིར་ཡོད་པ། །ཡིན་ཞེས་གང་
ཞིག་གང་གིས་འབྲེལ། །གལ་ཏེ་ཐམས་ཅད་མེད་པའི་རྗེས་སུ་འགྲོ་བ་ཞེས་བྱ#𱎜་བ་་་
འདི་ཁས་ལེན་པར་བྱེད་པ་ཡིན་ན། དེ་ལ་རང་བཞིན་གང་གིས་མེད་པ་ཡོད་པ་
97-401


[𰻥211b]
བསྟན་འགྱུར།
ཚད་མ། ༼ཉིན
༡༨༩
ཉིད་དུ་སྒྲོ་བཏགས་པར་བྱ་བ་བ་ལང་ལ་སོགས་པ་གཞན་གང་ཞིག་ཡིན། བ་ལང་
ལ་སོགས་པ་ཐམས་ཅད་ྋམེད་པའི་རྗེས་སུ་འགྲོ་བར་ཁས་ལེན་པ་ལ་མེད་པ་ཡོད་པ་
ཉིད་དུ་ཐལ་བར་འགྱུར་རོ་ཞེས་བྱ་བའི་ལན་འདི་རིགས་པ་ཡིན་ནམ། གང་ཡང་
མེད་པ་དང་ཡོད་པ་དག་ལ་རྟོགས་པའི་ཁྱད་པར་མི་འགྱུར་ཏེ། རང་བཞིན་གྱི་
རྟོགས་པ་ནི་“རྣམ་པར་འགྱུར་བ་ལ་མཐོང་བའི་ཕྱིར་ཁམ་ཕོར་ལ་སོགས་པ་ལ་འཇི་
བའི་རྟོགས་པ་བཞིན་ནོ་ཟེར་བ་དེ་ལ། ། འཇི་ཁྱད་མེད་ལ་ཁམ་ཕོར་སོགས། །
གཞན་ཉིད་མིན་ན་ཡང་གལ་ཏེ་བློ། །ཐ་དད་འདོད་ན་མེད་ཁྱད་མེད། །ཁྱད་
པར་བློ་ནི་གང་གིས་བསལ།	།ཇི་ལྟར་འཇི་བ་རྣམས་ལས་གཞན་ཉིད་མ་ཡིན་ཡང་
དེ་ཡང་རྟོགས་པར་ཐལ་བར་འགྱུར་བ་ལ་བསྒྲུབ་པས་ཁམ་ཕོར་ལ་སོགས་པའི་་་
རྟོགས་པར་ཁྱད་པར་ཅིས་ཀྱང་ཁས་ལེན་པ་དེ་བཞིན་དུ། སྒྲའི་ཁྱད་པར་གོམས་
པའི་དབང་གིས་མེད་པ་དང་ཡོད་པ་རྟོགས་པའི་ཁྱད་པར་ཅིས་ན་མི་འདོད།
ཁྱེད་ཅག་གི་ཡང་། ཡོན་ཏན་རྣམས་ཀྱི་རང་བཞིན་མཆོག །མཐོང་བའི་ལམ་
དུ་གང་གྱུར་པ། །དེ་ནི་སྒྱུ་མ་ལྟ་བུར་གསོག །ལྐོག་ཤལ་ལ་སོགས་མཐོང་ཕྱིར་
གང་། །བ་ལང་རྟོགས་པའི་དཔེར་བྱས་པ། །དེ་ནི་ཁྱོད་ཀྱི་འདོད་པས་འགལ། །
ཐ་དད་སེལ་ལ་དེ་ལོག་པ་གང་གི་བ་ལང་མ་ཡིན་པ་ལས་ལྡོག་པའི་བ་ལང་གི་རྟོགས་
པར་འགྱུར་བ་དེའི་ཇི་ལྟར་ལྐོག་ཤལ་ལ་སོགས་པ་མཐོང་བ་རྒྱུ་མཚན་དུ་སྨྲ་བར་བྱེད།
ཁས་བླངས་ཀྱང་ཁྱོད་ཀྱི་འདོད་པས་དཔེ་འདི་འགལ་བ་ཡང་ཡིན་ནོ། །བ་ལང་གི་
ལྐོག་ཤལ་ལ་སོགས་པ་རྣམས་ལ་སྒྲའི་ཁྱད་པར་གྱིས་ཐ་དད་པ་སེལ་བ་ད་“ལྟ་མེད་
ཕྱིར་འདི་ཡང་ནི། རང་གི་རྣམ་པར་རྟོག་པས་སྤྲུལ། །གཞན་སེལ་མེད་པར་སྒྲ་
ཡིས་ནི། །རང་གི་ངོ་བོ་འགའ་བརྗོད་མིན། །ལྐོག་ཤལ་ལ་སོགས་པ་རྣམས་ལ་
སྤྱིའི་ངོ་བོ་བདག་ཉིད་གཞན་མེད་པ་ལ་བལྟོས་པ་མེད་པར་སྲིད་པ་མ་ཡིན་ནོ་ཞེས་
97-402


[𰻦212a]
ཚད་མ་ཀུན་ལས་བཏུས་པའི་འགྲེལ་པ།
སྔར་བསྟན་པ་ཡིན་ནོ། །རང་གི་ངོ་བོ་ནི་བརྗོད་པར་བྱ་བ་མ་ཡིན་པའི་ཕྱིར་དེས་
ཐ་དད་མི་བྱའོ། །དང་པོའི་རྟོགས་པ་མེད་པར་འགྱུར་རོ་ཞེས་གང་བརྗོད་པ་དེ་ལ།
ཐོག་མ་མེད་ཅིང་། འདོད་པ་གྲུབ་དབང་པོའི་རྟོགས་པ་ནི་ཡོད་པ་ཉིད་མ་ཡིན་་་
ཏེ་ཐ་སྙད་ཀྱི་རྒྱུ་བརྒྱུད་པ་དེ་ཡང་ཐོག་པ་མེད་པའི་ཕྱིར་རོ། །གང་གི་ཡང་དང་་
པོའི་རྟོགས་པ་འདོད་པ་དེའི་རིག་”མེད་པར་རིག་དང་ལྡན་པ་ལ་ཁྱབ་པ་དང་་་
རིགས་དང་ལྡན་པ་མེད་པ་དང་། ཅིག་མཐའ་དག་ལ་འཇུག་པར་ནུས་པ་མ་ཡིན་
པ་ལ་འདི་སྐྱོན་ཡིན་ནོ། །རྟོགས་ལ་འཇུག་པ་ཉིད་ཡོད་པ་མ་ཡིན་ནོ་ཞེས་གང་་་
སྨྲས་པ་དེ་ཡང་རིགས་པ་མ་ཡིན་ཏེ། སྤྱི་ཡིས་ངེས་པར་བསལ་བའི་ཕྱིར། །
དེ་རྫས་སོ་སོ་ལ་རིགས་གཞན་སེལ་བ་ནི་མ་ཡིན་གྱི་འོན་ཀྱང་རྣམ་པར་གཅོད་པ་་
བརྗོད་པར་འདོད་པས་སྤྱིའི་ཆོས་ཅིག་གིས་ཡིན་ནོ། །མི་མཐུན་པའི་ཕྱོགས་ལ་མ་
མཐོང་བ་ཙམ་གྱིས་རྗེས་སུ་དཔོག་པ་ཡིན་ནོ་ཞེས་འདི་ལ་བཤད་པ་ཡང་ཡིན་ནོ། །
ཉེས་པ་འདི་ནི་ཁྱོད་ཉིད་ལ་ཡོད་དེ། གལ་ཏེ་རང་གི་རིགས་ཁྱབ་པར་བྱ་བ་ལ་་་
འཇུག་པ་ཡིན་ན། ་ཁྱབ་པར་བྱ་བ་མཐའ་མེད་པ་ཡིན་ནོ། །དེའི་ཕྱིར་དཔེར་་
ན་རྭ་ཅན་ཡིན་པའི་ཕྱིར་རྟ་མ་ཡིན་ནོ་ཞེས་བྱ་བ་ལ་རྭ་ཅན་ཉིད་ནི་རྟ་ལ་མ་མཐོང་
བས་དེ་རྣམ་པར་བཅད་པ་རྗེས་སུ་དཔོག་པ་ཡིན་གྱི། ངང་པ་ལ་སོགས་པ་སོ་་་་
སོའི་སེལ་བ་ནི་མ་ཡིན་ལ་བ་ལང་ལ་སོགས་པ་རེ་རེ་འཛིན་པ་མ་ཡིན་ནོ། །ཁྱོད་
ཉིད་ཀྱི་ཡང་ལྡོག་པ་དང་རྗེས་སུ་འཇུག་པའི་བློ་དག་འདོད་པ་འདིར་ཡང་ཚུལ་དེ་་
ལྟར་ཡིན་ནོ། །བདག་གཞན་མེད་པ་ཁས་བླངས་ནས། །གཅིག་དང་དུ་མ་་
རྟོགས་བྱེད་ནི། །རིགས་མིན་གང་ཕྱིར་དངོས་ལ་འདི། ། །དངོས་པོ་ཡོད་པའི་་་
བདག་ཉིད་ཅན་གང་ཡིན་པ་དེ་ལ་གཅིག་དང་དུ་མ་བརྟགས་པར་རིགས་པ་ཡིན་གྱི།
བདག་གཞན་མེད་པ་ཁས་བླངས་ནས་ནི་མ་ཡིན་ནོ། །ཁྱོད་ཀྱི་ཡང་གསལ་མི་ནུས་
97-403


[𰻧212b]
བསྟན་འགྱུར།
ཚད་མ། ༼ཅེ༽
༡༨༩
རྣམས་ལ། །ཐལ་བར་མཚུངས་པར་འགྱུར་ཏེ། གལ་ཏེ་མི་གསལ་བ་ལས་་
གསལ་བའི་ནུས་པ་རྣམས་ཅིག་ཉིད་ཡིན་ན་གསལ་བ་ཐ་དད་:པ་མེད་ པར་འགྱུར་
རོ༑ །ཅི་སྟེ་དུ་མ་ཉིད་ཡིན་ན་ནུས་པ་རྣམས་ལས་གཞན་ཉིད་མ་ཡིན་པའི་ཕྱིར་་
གཙོ་བོ་ཅིག་ཡིན་ནོ་ཞེས་བྱ་བ་ནི་འགལ་ལོ། །སྒྲའི་བརྗོད་བྱའི་དོན་ལ་འདི། །
བསམ་བྱ་དབང་པོའི་ཡུལ་ལ་མིན། །གང་ཕྱིར་སྒྲ་སོགས་རྣམས་ལ་འདི། །
འཕངས་མིན་དབང་པོ་ཐ་དད་མིན། །མངོན་སུམ་གྱི་དོན་ནི་བསྟན་དུ་མེད་པ་་་
ཡིན་ལ་བསྟན་པར་བྱ་བ་ནི་བདག་ཉིད་གཞན་ལ་བདག་ཉིད་གཞན་མེད་པའོ་ཞེས་
བཤད་པ་ཡིན་ནོ། །དེའི་ཕྱིར་འདི་མངོན་སུམ་གྱིས་ངེས་པ་མ་ཡིན་ནོ། །འདི་
ལ་ཡང་། སྤོབས་པ་གང་དོན་བཤད་ཅིགང་ཡིན། །དེས་ནི་དང་པོ་བསྐྱེད་པའི་
ཕྱིར། །གལ་ཏེ་ལས་ཚིག་འདི་དམིགས་ཀྱིས་ནི། །བཀར་“ནས་དོན་ལ་རྣམ་་་
པར་བརྟགས། །ཚིག་གི་དོན་མེད་ཀྱང་དག་ལས་བཀར་ནས་ལུང་ཇི་ལྟ་བར་ཉེ་་་
བར་དཔྱད་ནས་རྣམ་པར་བཞག་པར་བྱ་སྟེ། རང་བཞིན་དང་རྐྱེན་བཞིན་དུ་་་་
འབའ་ཞིག་ནི་མི་སྦྱོར་བའི་ཕྱིར་རོ། །ཉེ་བར་དཔྱོད་པ་དེ་ཡང་ལུང་གཞན་དག་་
ལ་དོན་འཛིན་པ་མི་རིགས་པའི་ཕྱིར་འདིར་དོན་གཞན་བཀོད་པ་ཡིན་ནོ། །གང་
གི་ཕྱིར་དང་པོར་སྒྲ་ལ་དོན་གྱི་འབྲེལ་པ་མ་གོམས་པ་རྣམས་ཀྱི་དོན་རྣམས་ལ་ཚིག་
གི་དོན་འཛིན་པ་ནི་ངག་གི་དོན་སྤོབས་པའི་ཐབས་ཡིན་ནོ། །ངག་ཉིད་དང་དོན་
ངག་ནི་སྒྲ་དོན་གཙོ་བོ་ཡིན་ཏེ། དེ་དག་ཐ་མི་དད་པའི་ཕྱིར་དེའི་ནང་ནས་་་
གཞན་གང་ཞིག་སྒྲ་དོན་འཛིན་པར་རློམ་པ་དེ་ནི་ཉེ་བར་དཔྱོད་པས་ཡིན་ཏེ་ལྕགས་
ཀྱུ་མེད་པའི་ཕྱིར་རོ། །ཡང་གང་ཞིག་དོན་རྣམས་ལ་དཔོག་པ་སྤངས་ནས་གཞན་
ཕྱི་རོལ་གྱི་དོན་ནམ། འབྲེལ་པ་ངག་གི་དོན་དུ་རྟོག་པར་བྱེད་པ་དེ་དག་གི་དེ་
ཡང་རྣམ་པར་རྟོག་པ་ཙམ་ཡིན་ནོ། ། །ཅིའི་ཕྱིར་ཞེ་ན། དོན་དུ་མེད་ཀྱང་
97-404


[𰻨213a]
ཚད་མ་ཀུན་ལས་བཏུས་པའི་འགྲེལ་པ། །
༤༠ ༥
གོམས་པ་ནི། །ཅི་ལྟ་བ་བཞིན་ངག་རྣམས་ལས། །རང་གི་རྐྱེན་དང་རྗེས་་
མཐུན་པར། །རྟོགས་པ་དུ་མ་སྐྱེ་བ་ཡིན། །ཕྱི་རོལ་གྱི་དོན་དུ་མེད་ཀྱང་དོན་་་
གོམས་བག་ཆགས་ལ་བལྟོས་ནས་རང་གི་རྐྱེན་དང་རྗེས་སུ་མཐུན་པར་ངག་ལས་
བརྟགས་པ་ལ་སོགས་པ་བཞིན་དུ་དོན་རྟོགས་པའི་རྟོག་པ་སྣ་ཚོགས་སྐྱེ་བ་ཡིན་ནོ། །
དེ་ཁྱད་པར་མེད་ན་ཡང་འདོད་ཆགས་ཅན་རྣམས་ཀྱིས་སྒེག་པའི་སྙན་དངགས་་
ཐོས་པ་ན་འདོད་ཆགས་དང་རྗེས་སུ་མཐུན་པའི་རྟོག་པ་སྐྱེ་བ་ཡིན་ལ། འདོད་་་་
ཆགས་དང་བྲལ་བ་རྣམས་ལ་ནི་སྐྱོབ་པ་དང་རྗེས་སུ་མཐུན་པ་ཡིན་ནོ། །དེ་ཡང་
ངག་གཞན་དོན་རྣམས་ལས། ། །རྣམ་བཅད་འབྲེལ་པ་ཤེས་པ་ཡི། །དོན་དུ་་
འདོད་དེ་དེ་ཡི་ཕྱིར། ། །ངག་དོན་རྗེས་དཔག་ལས་གཞན་མིན། །འབྲེལ་པ་ཉིད་
ཤེས་པའི་སྤོབས་པ་ཡང་ཚིག་གི་དོན་བཞིན་དུ་ངག་སོ་སོ་ལ་ཐ་དད་པ་ཡིན་ནོ། །
དེའི་ཕྱིར་རྗེས་སུ་དཔག་པ་ལས་ཐ་དད་པ་མ་ཡིན་ནོ། །གང་ཞིག་གང་ལས་་
རྟོགས་པ་ནི། །སྣ་ཚོགས་རྟོགས་པ་སྐྱེ་འགྱུར་བ། །རང་རིག་ཡིན་ཕྱིར་དེ་ཡང་
ནི༑	།མངོན་སུམ་ལས་ནི་འདས་མ་ཡིན། །སྤོབས་པ་ཡང་རིག་པ་ཡིན་པས། །
མངོན་སུམ་ཉིད་ཡིན་པའི་ཕྱིར་དེ་ལས་འདས་པ་མ་ཡིན་ནོ། །རེ་ཞིག་རྒྱུ་མཚན་་
ཅན་གྱི་སྒྲ་རྣམས་ལ་དོན་གཞན་སེལ་བར་སྒྲའི་དོན་བརྗོད་པར་ནི་རིགས་ན།
འདོད་དགའ་བ་རྣམས་ལ་ཅི་ལྟར་ཞེ་ན། དོན་ཐ་དད་ཕྱིར་འདོད་དགའ་ལ་ཡང་
འདོད་དགའ་བ་ལ་ཡང་དིང་ཐཱ་ལ་སོགས་པའི་སྒྲ་ཚོགས་བརྗོད་པར་བྱེད་པ་དེ་་
ཚོགས་པ་ཅན་ལས་ཐ་དད་པར་བརྗོད་པ་ཡིན་ནོ། །འོན་ཏེ་རིགས་དང་ཚོགས་་་
པའི་སྒྲ་དག་ལ་ཁྱད་པར་ཅི་ཡོད་ཅེ་ན། ཅུང་ཟད་ཀྱང་མེད་དོ། །གྲགས་པའི་
དབང་གིས་རིགས་ཀྱི་སྒྲ་ཡང་འགའ་ཞིག་ཏུ་ཡན་ལག་སོ་སོ་ལ་བཏགས་པ་ཡིན་ཏེ།
དཔེར་ན་གྲོང་གི་ཕག་མི་ཟའོ་ཞེས་བྱ་བ་ལྟ་བུའོ། །འགའ་ཞིག་ཏུ་གཙོ་བོ་ཡིན་ཏེ་
97-405


[𰻩213b]
༤༠༦
བསྟན་འགྱུར། ཚད་མ། ༼ཅི ༡༨༩
དཔེར་ན། ཐིགས་པ་དང་ནི་ཚོགས་པ་ཡི། །ཆུ་ཚོགས་རྣམས་ལ་བརྗོད་བྱེད་ནི། །
གྲངས་དང་ཚད་དང་དབྱིབས་རྣམས་ལ། །བལྟོས་པ་མེད་པར་འཇུག་པར་བྱེད། །
ཅེས་བཤད་པ་ལྟ་བུའོ།	།འགའ་ཞིག་ཏུ་ཡན་ལག་ལ་མི་འཇུག་པ་ཉིད་ཡིན་ཏེ།
དཔེར་ན་དབྱིབས་དང་ཁ་དོག་ཡན་ལག་རྣམས། །ཁྱད་པར་ཅན་ལ་གང་ལ་་
འཇུག་པ། དེའི་ཡན་ལག་ལ་སྒྲ་ནི། འཇུག་པ་དམིགས་པ་མ་ཡིན་ནོ། ་ །ཞེས་
བྱ་བ་ལྟ་བུའོ། །དབྱིབས་ཁྱད་པར་ཅན་ལ་འཇུག་པ་ནི་འཁོར་ལོ་ཟླུམ་བུ་དང་་
རིང་པོ་དང་གྲུ་བཞི་ཞེས་པ་དང་། དེ་བཞིན་དུ་ཁུ་ཚུར་དང་མདུད་པ་དང་་་
འཁྱིལ་བ་ལ་སོགས་པ་ནི་ཡན་ལག་རྗོད་པར་བྱེད་པ་མ་ཡིན་ནོ། །ཁ་དོག་ཁ་དོག་
ཁྱད་པར་ཅན་ལ་འཇུག་པ་ནི་རི་མོ་དང་བསྲེས་པ་ཞེས་བྱ་བ་ལ་སོགས་པའོ། །
ཡན་ལག་ཁྱད་པར་ཅན་ལ་འཇུག་པ་ནི་བརྒྱ་དང་སྟོང་དང་བྲེ་ཕྱེད་དང་བྲེ་གང་།
དང་ཟླ་བ་དང་ལོ་དང་སྲང་ཞེས་བྱ་བ་སྟེ་ཡན་ལག་རྣམས་ལ་མི་འཇུག་པའོ། །
ཚོགས་པའི་སྒྲ་ཡང་འགའ་ཞིག་ཏུ་རེ་རེ་ལ་ཡོངས་སུ་རྫོགས་པ་ཡིན་ཏེ། དཔེར་ན་
འགྲོ་ཞེས་བརྗོད་པ་ལྟ་བུའོ། །འགའ་ཞིག་ཏུ་ཉེ་བར་བཏགས་པ་ཡིན་ཏེ།
དཔེར་ན་ལུས་ཀྱི་ལས་ཀྱིས་བདག་གི་ལས་བཤད་པའོ། །འགའ་ཞིག་ཏུ་ཡན་ལག་
ལ་མི་འཇུག་པ་ཉིད་ཡིན་ཏེ། དཔེར་ན་ཁོ་བོ་ཅག་ཅེས་བྱ་བ་ལྟ་བུའོ། །འོན་ཏེ་
འབྲེལ་པར་མ་བྱས་པའི་སྒྲ་ལས་དོན་རྟོགས་པ་གང་ཡིན་པ་དཔེར་ན་འདི་ནི་པ་ན་
སའོ་ཞེས་བརྗོད་པ་གང་ཡིན་པ་དེ་ལ་ཇི་ལྟར་རྗེས་སུ་དཔོག་པ་ཡིན་ཞེ་ན། དེར་
ནི་པ་ན་སའི་སྒྲ་ལས་དོན་རྟོགས་པ་མ་ཡིན་ཏེ། ཅིའི་ཕྱིར་ཞེ་ན། སོ་སོ་དོན་མ་
ཐོང་བའི་ཕྱིར། །འདིས་སྒྲ་དང་ལག་བརྡའི་འབྲེལ་པ་བསྟན་པས་དོན་གྲུབ་པའི་
ཕྱིར་རོ། །པ་ན་སའི་སྒྲས་དོན་རྟོགས་པ་ནི་མ་ཡིན་གྱི་འོན་ཀྱང་མི་རྟོགས་པ་ཡིན་
ནོ༑ །འབྲེལ་པ་མཐོང་བའི་དོན་དེ་ལ་ནི་མིང་གི་དོན་དང་འབྲེལ་སྒྲ་གཞི་མཐུན་
97-406


[𰻪214a]
ཚད་མ་ཀུན་ལས་བཏུས་པའི་འགྲེལ་པ།
པ་ཡིན་ཏེ་གཉི་གའི་བརྗོད་པར་བྱ་བ་ཡིན་པའི་ཕྱིར་རོ། །དེའི་དོན་ལས་ནི་མིང་
གི་དོན་པ་ན་སའི་སྒྲ་ཡིན་ནོ། །འོ་ན་འབྲེལ་པ་དེ་ཉིད་སྒྲའི་གཞལ་བྱར་འགྱུར་རོ་
ཞེ་ན། རྣམ་རྟོག་ཡིན་ཕྱིར་འབྲེལ་མ་ཡིན། །འབྲེལ་པ་ནི་པ་ན་སའི་དོན་དང་
སྒྲ་དག་ཚད་མ་གཞན་གྱིས་དམིགས་ནས་རྗེས་སུ་དཔག་པ་དང༌། རྗེས་སུ་དཔག་
པར་བྱ་བའི་འབྲེལ་པ་བཞིན་དུ་འདི་ནི་འདིའོ་ཞེས་ཡིད་ཀྱི་འབྲེལ་པ་རྟོགས་པར་་་
བྱེད་པ་ཡིན་ནོ། །དེའི་ཕྱིར་སྒྲ་ལས་བྱུང་བ་ནི་ཚད་མ་གཞན་མ་ཡིན་ནོ། །
ཅི་སྟེ་ལྷག་མ་ཉེ་བར་འཇལ་བ་ལ་སོགས་པ་ཇི་ལྟར་ཚད་མ་གཞན་མ་ཡིན་ཞེ་ན།
ཕྱོགས་འདིས་ལྷག་མ་བཤད་པ་ཡིན། །རེ་ཞིག་ཉེ་བར་འཇལ་བ་ནི་བ་ལང་་
དང་བ་མེན་དག་འདྲ་བར་རྟོགས་པའི་དོན་ཅན་ཡིན་ན། དེ་ལ་གཞན་ལས་་
ཐོས་ནས་རྟོགས་ན་སྒྲ་ལས་བྱུང་བ་ཡིན་ལ། རང་ཉིད་ཀྱིས་ཡིན་ན་ནི་དོན་་་
གཉིས་ཚད་མ་གཞན་གྱིས་རྟོགས་ནས། ཡིད་ཀྱིས་འདྲ་བར་རྟོགས་པར་བྱེད་པ་
ཡིན་ལ་དེ་ཡང་། ཚད་མ་གཞན་མ་ཡིན་ཏེ། དེ་ལྟར་རྟོགས་པ་ན་འདྲ་བ་ནི་
གཞལ་བྱ་བ་མ་ཡིན་པའི་ཕྱིར་རོ། །དེ་བཞིན་དུ་གཞན་ཡང་རྗེས་སུ་དཔག་པའི་
རྣམ་པར་རྟོག་པ་ལས་ཕྱི་རོལ་དུ་གྱུར་པ་མ་ཡིན་པའི་ཕྱིར་གཞན་སེལ་བའི་
ཚུལ་ཡིན་ནོ།། །ལེའུ་ལྔ་པའོ།། །། །
ཚད་མ་གཉིས་གནས་པ་ཡིན་ནོ། །ཅི་སྟེ་ཚད་མ་བརྗོད་པར་བྱ་བ་ལ་མ་་་
ཚང་བ་ལ་སོགས་པ་དེར་སྣང་བ་བརྗོད་པ་ལ་དོན་ཅི་ཡོད་ཅེ་ན། རིགས་པའི་་
ཡན་ལག་ལ་སོགས་བཞིན། །ཚད་མར་སྣང་བར་བརྗོད་རྣམས་ཀྱི། །ཕྱོགས་་
གྲུབ་མཚུངས་པ་མ་གྱུར་ཅིག །སྙམ་ནས་མ་ཚང་སོགས་བརྗོད་དོ། །ངག་ཙམ་
ལ་མཁས་པ་འགའ་ཞིག་ཡོད་དེ། ཅི་སྐད་དུ་བཤད་པའི་སྒྲུབ་བྱེད་མེད་པར་་་་་
97-407


[𰻫214b]
བསྟན་འགྱུར།
ཚད་མ།
ཅེ
༡༨༩
་
༤༠༨ །
སྒྲུབ་པ་ལྟར་སྣང་བ་རྣམས་ཀྱིས་ཕྱོགས་འགྲུབ་པར་འདོད་པ་དེ་དག་སྒྲུབ་པར་བྱེད་
པ་གཞན་དེ་དག་ལས་ཕྱོགས་འགྲུབ་པ་སྤངས་ནས་མ་ཚང་བ་ལ་སོགས་པ་སྒྲུབ་བྱེད་
ཀྱི་སྐྱོན་བརྗོད་པ་ཡིན་ནོ། །དེའི་ཕྱིར་དེ་བསྟན་པ་ཉིད་ནི། །རིགས་པའི་ལམ་
དུ་བརྗོད་པ་ཡིན། །དེར་སྣང་བ་ནི་བརྗོད་བྱེད་པ་ཡང་། །ལན་དང་འདྲ་བ་་་
ལྟག་ཆོད་ཡིན། །གང་གི་ཕྱིར་འདི་དག་གིས་སྔ་མའི་ཕྱོགས་འགྲུབ་པར་བྱེད་པ་མ་
ཡིན་པ་དེའི་ཕྱིར་མ་ཚང་བ་ཉིད་ལ་སོགས་པ་བསྟན་པའི་དོན་དུ་ལན་རིགས་པ་
ཡིན་ནོ། །མ་ཚང་བ་ལ་སོགས་པར་སྣང་བ་བརྗོད་པ་ནི་ལན་དང་འདྲ་བའི་ཉེས་
པ་ཡིན་ནོ། །འདི་དག་གིས་ནི་སྔ་མའི་ཕྱོགས་མ་ལེགས་པ་ཉིད་དུ་ཤེས་པར་ནུས་
པ་མ་ཡིན་ནོ། །དེ་ལ། ཕྲད་དང་མ་ཕྲད་དུས་གསུམ་ལའང༌། །གཏན་་་
ཚིགས་མི་འདོད་རྗོད་བྱེད་པ། །དེ་དག་ཕྲད་མ་ཕྲད་གཏན་ཚིགས། །བརྗོད་པ་
གཏན་ཚིགས་མ་ཚང་མཚུངས། །དཔེར་ན་རྩོལ་བ་ལས་བྱུང་བའི་ཕྱིར་སྒྲ་མི་རྟག་
ཅེས་དཔེར་བརྗོད་པ་དང་བཅས་པའི་གཏན་ཚིགས་བརྗོད་པ་ལ། སླར་བརྗོད་པ་
གལ་ཏེ་གཏན་ཚིགས་ཕྲད་ནས་བསྒྲུབ་བྱ་སྒྲུབ་པར་བྱེད་པ་ཡིན་ན། ཆུ་བོ་རྒྱ་མཚོ་
ཕྲད་པའི་ཆུ་ལ་ཁྱད་པར་མེད་པ་བཞིན་དུ་བསྒྲུབ་བྱ་དང་ཁྱད་པར་མེད་པར་འགྱུར་
རོ༑ །མ་གྲུབ་པ་དང་ཕྲད་པ་མེད་པའི་བསྒྲུབ་བྱ་གྲུབ་པ་ལ་ཡིན་ན་འདི་གང་གི་
གཏན་ཚིགས་ཡིན། ཅི་སྟེ་མ་ཕྲད་པ་ཡིན་ན་མ་ཕྲད་པ་ནི་གཏན་ཚིགས་མ་ཡིན་་་
པ་རྣམས་དང་ཁྱད་པར་མེད་པས་སྒྲུབ་བྱེད་མ་ཡིན་ནོ་ཞེས་བྱ་བ་འདི་ནི་ཕྲད་པ་་་་
དང་མ་ཕྲད་པ་མཚུངས་པ་ཡིན་ནོ། །དུས་གསུམ་ལ་ཡང་མི་འདོད་པ་བརྗོད་པ་་་
ཡིན་ཏེ་གལ་ཏེ་གཏན་ཚིགས་འདི་བསྒྲུབ་བྱ་ལས་སྔར་ཡིན་ན་བསྒྲུབ་བྱ་མེད་པ་ལ་་
གང་གི་གཏན་ཚིགས་ཡིན། ཅི་སྟེ་ཕྱིས་ཡིན་ན་གྲུབ་པའི་ཕྱིར་གཏན་ཚིགས་མ་
ཡིན་ནོ། །ཅི་སྟེ་ཅིག་ཅར་ཡིན་ན་བ་ལང་གི་རྭ་བཞིན་དུ་གཏན་ཚིགས་དང་་
97-408


[𰻬215a]
ཚད་མ་ཀུན་ལས་བཏུས་པའི་འགྲེལ་པ།
༤༠༩
གཏན་ཚིགས་ལྡན་པའི་དངོས་པོ་མི་འགྲུབ་པོ་ཞེས་བྱ་བ་འདི་ནི་གཏན་ཚིགས་མ་་་
ཡིན་པར་མཚུངས་པའོ། །འདི་དག་ཀྱང་གཏན་ཚིགས་མ་ཚང་བའི་གཟུགས་་་
བརྙན་ཡིན་ཏེ། གང་གི་ཕྱིར་དཔེ་བརྗོད་པ་དང་བཅས་པའི་གཏན་ཚིགས་ཐམས་
ཅད་རིགས་པ་མ་ཡིན་པས་འགོག་པའི་ཕྱིར་རོ། །གང་ཞིག་མ་ཕྲད་པ་ཙམ་དུ་་
ཆོས་མཐུན་པས་གཏན་ཚིགས་ཀྱི་མཚན་ཉིད་དང་ལྡན་པ་ཡང་གཏན་ཚིགས་མ་་་
ཡིན་པ་ཉིད་དུ་འགྱུར་བ་ཞེས་བྱ་བ་དང༌། དེ་བཞིན་དུ་བསྒྲུབ་བྱ་ལས་སྔར་་
གཏན་ཚིགས་བསྟན་པ་ཙམ་མི་རྙེད་པའི་ཕྱིར་ཞེས་བྱ་བ་འདི་ལ་རིགས་པ་ཅི་ཡོད།
དག་པ་མཚུངས་པའི་ཕྱིར་འདི་ལ་རང་གསོད་པའི་ཉེས་པར་འགྱུར་རོ། །དེ་ལྟར་
རེ་ཞིག་ཚིག་གཏན་ཚིགས་ཡིན་ལ་བློ་བསྒྲུབ་པར་བྱ་བ་ཡིན་ན་ཚུལ་:གསུམ་པའི་
གཏན་ཚིགས་མ་ཚང་བར་སྣང་བ་ཉིད་ཡིན་ནོ། །དོན་རྟགས་མིན་ིན་མ་གྲུབ་་་
སྣང་། །གང་གི་ཡང་དོན་གཏན་ཚིགས་ཡིན་ན་དེའི་ཚེ་ཚིག་མ་བཀག་པའི་ཕྱིར་་
དེའི་དོན་ནི་མ་གྲུབ་པར་སྣང་བ་ཉིད་ཡིན་ཏེ། སྔ་མ་བཞིན་དུ་ཆོས་རྣམས་ཐམས་
ཅད་ཀྱི་གཏན་ཚིགས་རིགས་པ་མ་ཡིན་པས་བཀག་པའི་ཕྱིར་རོ། །གཏན་ཚིགས་
གཉིས་ཀྱིས་ཀྱང་དོན་བསྒྲུབ་པར་བྱ་བ་ལ་དེ་དག་རྒྱུ་དང་འབྲས་བུ་མ་ཡིན་པའི་་་་
ཕྱིར་འདི་ནི་རིགས་པ་མ་ཡིན་ནོ། །རིགས་པས་འགོག་པར་བྱེད་པ་ནི་སུན་འབྱིན་
པར་འགྱུར་བ་ཡིན་ནོ། །མི་རྟག་འབྲེལ་ཕྱིར་རྟག་པར་བརྗོད། །རྟག་ཉིད་ཐལ་
ཏེ་འདི་ལ་ཡང་། །ཕྱོགས་ཀྱི་སྐྱོན་ལྟར་སྣང་བ་ཡིན། །དཔེར་ན་སྒྲ་མི་རྟག་ཅེས་
བྱ་བ་དེའི་མི་རྟག་པ་ཉིད་དང་ལྡན་པས་རྟག་པར་འགྱུར་ཏེ། ཆོས་རྣམས་ནི་མི་་
འཕོ་བའི་རང་བཞིན་ཅན་ཡིན་པའི་ཕྱིར་རོ། །དེས་ན་རྟག་པ་ཉིད་ཡིན་ནོ་ཞེས་་
བྱ་བ་འདི་ལ་ནི་རྟག་པར་མཚུངས་པའི་ལྟག་ཆོད་ཡིན་ནོ་ཞེ་ན། འདི་ཡང་དམ་
བཅའ་བའི་སྐྱོན་ལྟར་སྣང་བ་ཡིན་ནོ། །མི་རྟག་པ་ཉིད་སྒྲོ་བཏགས་པའི་ཕྱིར་ཏེ།
97-409


[𰻭215b]
༤༡༠
བསྟན་འགྱུར།
ཚད་མ།
༼ཅི།
༡༨༩
གང་མི་རྟག་པ་ཉིད་འཇུག་པར་འགྱུར་བ་དེ་ལ་མི་རྟག་པ་ཉིད་དང་ལྡན་པ་གཞན་
ནི་ཡོད་པ་མ་ཡིན་ནོ། །དངོས་པོ་དེ་ཉིད་མ་བྱུང་བ་ལས་བྱུང་བ་དང༌། བྱུང་
ནས་ཀྱང་མེད་པར་འགྱུར་བ་ལ། མི་རྟག་པ་ཞེས་བརྗོད་པ་ཡིན་ཏེ། འབྲས་བུ་
ཉིད་ལ་སོགས་པ་བཞིན་དུ་གནས་སྐབས་དེ་མེད་པར་རྟོགས་པ་ནི་མི་རྟག་པ་ཉིད་
ཡིན་ནོ། །བརྗོད་པ་ལས་སྔར་རྟགས་མེད་པས། །བསྒྲུབ་བྱ་བ་འདི་ནི་མེད་་
པར་ཐལ་བར་འགྱུར་བ། མ་བརྗོད་མཚུངས་འགྱུར། དཔེ་སྔ་མ་བཞིན་དུ་་
བྱས་ནས་གལ་ཏེ་མི་རྟག་པ་བརྗོད་པ་འདི་ལས་སྔར་གཏན་ཚིགས་འདི་ཡོད་པ་མ་་
ཡིན་པའི་ཕྱིར་གཏན་ཚིགས་མེད་པས་རྟག་པར་ཐལ་བ་ཞེས་བྱ་བ་འདི་ནི་མ་བརྗོད་
པ་དང་མཚུངས་པ་ཡིན་ནོ། །འདི་ལ་ཡང༌། སྒྲོ་བཏགས་ནས། སྨྲ་:བ་པོའི་
ངག་གིས་སྒྲུབ་བྱེད་པ། །མ་གྲུབ་པ་ལྟར་སྣང་། རྗེས་སུ་དཔག་པ་སྔ་མས་རང་
ལས་ངེས་པ་བཞིན་དུ་སྨྲ་བ་པོས་དོན་གྱིས་གཞན་ལ་ངེས་པ་བསྐྱེད་པར་འདོད་པའི་
དོན་དེ་གཞན་ལ་བརྗོད་པ་ན་དེ་མེད་ན་མི་འགྲུབ་པ་ཉིད་དུ་འགྱུར་ན། ། གཞན་་
ནི་སྨྲ་བ་པོའི་ཚིག་གིས་དོན་འགྲུབ་པར་སྒྲོ་བཏགས་ནས་བརྗོད་པ་ལས་སྔར་དེ་མེད་
པས་དོན་མ་གྲུབ་པར་རྩོད་པར་བྱེད་པ་དེའི་ཕྱིར། འདི་ནི་མ་གྲུབ་པ་ལྟར་སྣང་་
བ་ཡིན་ནོ། །ཡང་ན། ཉུང་བར་སྣང་། བརྗོད་པ་ལས་སྔར་སྒྲུབ་བྱེད་པ། །
སྒྲུབ་བྱེད་དུ་སྒྲོ་བཏགས་པའི་ཕྱིར་གཏན་ཚིགས་མ་ཚང་བ་ཡིན་ནོ། །སྒྲུབ་པར་་་
བྱེད་པའི་དུས་སུ་གཏན་ཚིགས་མ་བརྗོད་པས་གཏན་ཚིགས་མ་ཚང་བར་འགྱུར་ན།
བརྗོད་པར་ལས་སྔར་འདི་སྒྲུབ་པར་བྱེད་པ་ནི་མ་ཡིན་ནོ། །འདིར་ནུས་པ་ཅན་
གྱི་གཏན་ཚིགས་མེད་པར་བརྗོད་པའི་ཕྱིར་བརྗོད་པ་མ་ཚང་བར་སྣང་བ་ཉིད་དུ་་་
ཡང་རིགས་པར་བྱའོ། །སྐྱེ་བ་ལས་སྔར་རྟགས་མིན་ཕྱིར། །མ་གྲུབ་བཟློགས་པའི་་་
ངག་དག་ནི། །མ་སྐྱེས་མཚུངས་ཏེ། དཔེ་སྔ་མ་བཞིན་དུ་བྱས་ནས་གལ་ཏེ་སྐྱེ་
97-410


[𰻮216a]
ཚད་མ་ཀུན་ལས་བཏུས་པའི་འགྲེལ་པ།
༤༡༡
བ་ལས་སྔར་སྒྲ་རྩོལ་བ་ལས་བྱུང་བ་མ་ཡིན་པའི་ཕྱིར་མི་རྟག་པར་འགྱུར་ལ།
རྩོལ་བ་ལས་མ་བྱུང་བའི་ཕྱིར་རྟག་པར་ཡང་འགྱུར་རོ་ཞེས་བྱ་བ་འདི་ནི་མ་སྐྱེས་་་་
པར་མཚུངས་པ་ཡིན་ནོ། །འདི་ནི་གཉིས་དག་དུ། སྒྲོ་བཏགས་པ་ལས་གཉིས་
སུ་འདོད། །དེ་ལ་སྐྱེ་བ་ལས་སྔར་སྒྲུབ་བྱེད་དུ་སྒྲོ་བཏགས་པའི་ཕྱིར་མ་གྲུབ་པར་
སྣང་བ་ཡིན་ནོ། །སྒྲ་སྐྱེས་པ་ནི་རྩོལ་བ་ལས་བྱུང་བའི་ཕྱིར་འཇིག་པ་ཉིད་དུ་་་
བསྒྲུབ་པར་བྱ་བ་ཡིན་ལ། དེ་དེའི་ཚེ་ཡོད་པ་ཡང་ཡིན་ནོ། །རྩོལ་བ་ལས་མ་་་
བྱུང་བའི་ཕྱིར་ཤུགས་ཀྱིས་རྟག་པར་སྒྲོ་འདོགས་ན་ནི་མ་ངེས་པར་སྣང་བ་ཡིན་ནོ། །
འབྲས་བུ་ཉིད་གཞན་གྱི་ཆ་ཡིས་ནི། །བསྒྲུབ་བྱ་མ་གྲུབ་པར་མཐོང་གང༌། །དེ་
ནི་འབྲས་མཚུངས། དཔེར་ན་བྱས་པའི་ཕྱིར་བུམ་པ་བཞིན་དུ་སྒྲ་མི་རྟག་གོ་ཞེས་
བྱ་བ་ལ། གལ་ཏེ་བུམ་པ་གཞན་གྱི་འབྲས་བུ་ཡིན་པས་བྱས་པ་ཡིན་ན།
འདིར་སྒྲ་ལས་ཅི་ལྟར་འགྱུར་ཞེས་བྱ་བ་ནི་འབྲས་བུ་མཚུངས་པའོ། །འདི་ཡང་ནི།
སྨྲ་པོའི་བསམ་པས་རྣམ་གསུམ་མོ། །གལ་ཏེ་སྨྲ་བ་པོའི་བུམ་པའི་འབྲས་བུ་ཉིད་་
སྒྲ་ལ་མེད་དོ་ཞེས་རྩོད་པ་བྱེད་པ་མ་གྲུབ་པར་སྣང་བ་ཡིན་ནོ། །ཅི་སྟེ་སྒྲའི་འབྲས་
བུ་ཉིད་བུམ་པ་ལ་སོགས་པའི་མི་རྟག་པ་རྣམས་ལ་མེད་དོ་ཞེས་བྱ་བ་ཡིན་ན་དེའི་་་
ཕྱིར་འགལ་བར་སྣང་བ་ཡིན་ནོ། །ཅི་སྟེ་འདི་ཉིད་རྟག་པ་ལྡན་པར་མཚུངས་པ་་
དེ་བཞིན་དུ་ནམ་མཁའ་ཡང་ཡིན་ནོ། །འདི་ཡང་། གཏན་ཚིགས་དེ་བདག་་་་
ཁྱད་པར་གྱིས། །གཉི་ག་འཁྲུལ་པར་སྣང་བ་ཡིན། །གཏན་ཚིགས་སྦྱར་བ་སྔ་་
མ་ལ། །ངེས་པ་ཉིད་དུ་བྱས་པ་མེད། །འཇིག་རྟེན་པའི་རྗེས་སུ་འབྲངས་ནས་
འདི་ཁོ་བོ་ཅག་གིས་ཆོས་མཐུན་པ་དང་མི་མཐུན་པ་དང་མཚུངས་པར་བཤད་པ་་་
ཡིན་གྱིས། རྩོལ་བ་ལས་བྱུང་བ་ཉིད་ཀྱི་གཏན་ཚིགས་ཀྱང་ངེས་པ་ཅན་གྱི་རང་་་
བཞིན་དུ་བསམས་ནས་ཕྱིན་ཅི་ལོག་ཏུ་ནམ་མཁའ་མ་ངེས་པ་ཉིད་དུ་བརྗོད་པ་ཡིན་
97-411


[𰻯216b]
༤༡༢
བསྟན་འགྱུར།
ཚད་མ། ༼ཅི་
༡༨༩
ནོ༑ །ཁོ་བོ་ཅག་གི་སྦྱོར་བ་བཞིན་དུ་ཕྱོགས་སྔ་མ་ལ་གཏན་ཚིགས་ངེས་པ་ཉིད་་
དུ་བསྟན་པ་ནི་མ་ཡིན་ནོ། །དེ་ལྟར་སྦྱོར་བ་ན་ནི་ཆོས་མཐུན་པ་དང་མཚུངས་པ་
ལ་སོགས་པ་མ་འབྲེལ་པ་ཉིད་ཡིན་ནོ། །ཆོས་མཐུན་ལ་ཡང་ཁྱད་པར་བརྗོད། །
རྣམ་རྟོགས་མཚུངས་ཡིན། དཔེ་སྔ་མ་ལ་བུམ་པ་དང་ཆོས་མཐུན་པར་མི་རྟག་པ་
ཉིད་དུ་བྱས་པ་ལ་འདི་ལ་ཆོས་པ་ཡོད་ན། སྨིན་པ་ཉིད་དང་མིག་གིས་གཟུང་་་
བར་བྱ་བ་ཉིད་ལ་སོགས་པའི་ཁྱད་པར་གྱིས་བུམ་པ་ཉིད་མི་རྟག་པར་འགྱུར་གྱི།
མ་སྨིན་པ་ཉིད་དང་མཉན་པར་བྱ་བ་ཉིད་ལ་སོགས་པས་སྒྲ་ཉིད་རྟག་པར་འགྱུར་་
རོ་ཞེས་ཟེར་བའི་བསྒྲུབ་བྱ་ལས་ཕྱིན་ཅི་ལོག་ཏུ་རྟོག་པ་མཚུངས་པ་ཡིན་ཏེ། དཔེ་
གཞན་ལ་ཡང་བྱས་པ་ཉིད་ཡོད་པ་ལ་སྨིན་པ་དང་མ་ཡིན་པ་ལ་སོགས་པ་བཞིན་དུ་
རྟག་པ་དང་མི་རྟག་པར་རྣམ་པར་བརྟགས་ནས་སྨྲ་བ་ནི་རྣམ་པར་རྟོག་པ་མཚུངས་
པ་ཞེས་བརྗོད་པ་ཡིན་ནོ། །གཞན་ལ་ཡང༌། ། ཁྱད་པར་གྱིས་ནི་འཁྲུལ་པ་དང་།
རྟག་པར་ཐལ་ཕྱིར་དེར་སྣང་ཉིད། །སྤྱི་ཡིས་ཀྱང་ཡིན། །འདིར་ཡང་འཁྲུལ་པ་
དང་ཐུན་མོང་མ་ཡིན་པའི་ཆོས་དག་གིས་རྟག་པ་ཉིད་དུ་ཐལ་བས་རང་ལ་གྲུབ་པ་
བཞིན་དུ་གཞན་ལ་མ་གྲུབ་པར་བསྟན་པས་འདི་སུན་འབྱིན་པ་ཉིད་དུ་འགྱུར་རམ་
སྒྲུབ་བྱེད་དུ་འགྱུར་བ་ཡིན། སུན་འབྱིན་པ་ཡིན་ན་ནི་ཐུན་མོང་དང་ཐུན་མོང་མ་
ཡིན་པའི་མ་ངེས་པར་སྣང་བ་ཡིན་ནོ། །སྒྲུབ་བྱེད་ཡིན་ན་འགལ་བ་དང་མ་ངེས་
པར་སྣང་བ་ཡིན་ནོ། །གཞན་དུ་ཡང་མ་ངེས་པར་སྣང་བ་ཡིན་ནོ། །གལ་ཏེ་་་
སྨིན་པ་ཉིད་ལ་སོགས་པ་དང་ལྷན་ཅིག་པ་ཉིད་ནི་མི་རྟག་པ་ཉིད་ཀྱི་གཏན་ཚིགས་
སུ་སྨྲའི་མངོན་སུམ་ཉིད་དང་མིག་གིས་གཟུང་བར་བྱ་བ་མ་ཡིན་པ་འབའ་ཞིག་པ་
ཉིད་ནི་རྫས་ལ་སོགས་པ་ལ་མ་ངེས་པ་ཡིན་ནོ། །ལྷན་ཅིག་པ་ནི་ངེས་པའི་གཏན་
ཚིགས་ཡིན་ནོ་ཞེ་ན། དེ་བཞིན་དུ་རྩོལ་བ་ལས་བྱུང་བ་འབའ་ཞིག་པ་འདི་ནི་་
97-412


[𰻰217a]
1:|: ཚད་མ་ཀུན་ལས་བཏུས་པའི་འགྲེལ་པ། ། །
གཏན་ཚིགས་ཀྱི་མཚན་ཉིད་དང་མི་ལྡན་པ་མ་ཡིན་ཏེ། དེའི་ཕྱིར་མ་ངེས་པར་་་་
སྣང་བ་ཡིན་ནོ། །གཅིག་ཉིད་དུ། ། ཐལ་ཕྱིར་ཁྱད་པར་དུ་མ་བྱས། །ཆོས་་
མཐུན་པའི་དཔེ་ཉིད་ཀྱི་སྐབས་ཡིན་པས་དེ་དང་ལྷན་ཅིག་ཉིད་དུ་ཐལ་བའི་ཕྱིར་རོ། །
གང་གི་ཚེ་ཞེ་ན། གནོད་བྱེད་མ་ཐོས་པའི་ཕྱིར་དང་། ཉེ་བའི་ཕྱིར་བསྒྲུབ་་་་
པར་བྱ་བ་ཡིན་ནོ་ཞེས་རྟོགས་པ་ཡིན་ནོ། །ཁྱད་པར་དུ་མ་བྱས་པ་ཞེས་བྱ་བ་
ནི་ཁྱད་པར་མེད་པར་ཐལ་བའི་ཕྱིར་རོ། །གང་གིས་ལྷན་ཅིག་ཁྱད་པར་མེད་ཅེ།
ཁྱད་པར་དུ་མ་བྱས་པའི་ཕྱིར་ཐམས་ཅད་ཀྱི་ཐམས་ཅད་དང་ཞེས་བྱ་བར་རྟོག་པར་
འགྱུར་ཏེ། གལ་ཏེ་འདི་ལྟར་གལ་ཏེ་བུམ་པ་དང་ཆོས་མཐུན་པ་མ་མཐོང་བ་ལས་
གཞན་ཡང་ཁྱད་པར་མེད་པར་བྱེད་ན་བུམ་པའི་ཆོས་ཐམས་ཅད་སྒྲ་ལ་ཐོབ་པར་་་་
འགྱུར་ཏེ། དེའི་ཕྱིར་ཡང་ཐམས་ཅད་ཀྱི་ཕན་ཚུན་ཆོས་མཐུན་པའི་ཕྱིར་གཅིག་་
ཉིད་དུ་ཐལ་བར་འགྱུར་རོ་ཞེས་བྱ་བ་ནི་ཁྱད་པར་མེད་པར་མཚུངས་པ་ཡིན་ནོ། །
འདི་ཡང་ཁྱད་པར་མེད་པར་ཐལ་བས་སྒྲ་ནི་བུམ་པ་ལས་ཐ་དད་པ་ཉིད་དུ་བསྟན་
པ་ཡིན་ནོ། །འདི་ནི་རྣམ་པར་རྟོག་པ་མཚུངས་པ་ལས་ཤིན་ཏུ་ཐ་དད་པ་མ་ཡིན་
པ། དེ་ཕྱིར་དེ་དེ་བཞིན་ཏེ། དེ་བཞིན་དུ་མ་ངེས་པར་སྣང་བ་ཡིན་ཏེ་གང་་་
ལས་ཁྱད་པར་ཙམ་མཐོང་བས་དེ་ལྡོག་པར་འགྱུར་བ་ཕྱོགས་སྔ་མ་ལ་ཆོས་མཐུན་པ་
ཙམ་ལས་མི་རྟག་པ་ཉིད་དུ་བརྗོད་པ་ནི་མ་ཡིན་ནོ། །དེའི་ཕྱིར་འདི་མ་ངེས་པ་་
ལྟར་སྣང་བ་ཡིན་ནོ། །བསྒྲུབ་བྱ་གཏན་ཚིགས་ཁྱད་མེད་པའམ། །དེ་ནི་མ་་
གྲུབ་སྣང་བར་འདོད།	།འམ་གྱི་སྒྲ་ནི་ཁྱད་པར་མེད་པ་མཚུངས་པ་སྔ་མ་ལས་་
ལྡོག་པའི་དོན་དུ་ཡིན་ནོ། །དེ་ལ་ནི་རྣམ་པར་རྟོག་པ་མཚུངས་དང་ཁྱད་པར་་
མེད་པའི་ཕྱིར་འདི་ནི་ཁྱད་པར་མེད་པ་གཞན་བཤད་པ་ཡིན་ཏེ། ། བསྒྲུབ་བྱ་དང་
གཏན་ཚིགས་ཀྱི་དོན་དག་ཁྱད་པར་མེད་པའི་ཕྱིར་རོ། །དཔེ་སྔ་མ་བཞིན་དུ་བྱས་
97-413


[𰻱217b]
བསྟན་འགྱུར།
ཚད་མ།
ཅིའི
༡༨༩
པ་ལ་གཏན་ཚིགས་སུ་ཡོད་པ་མ་ཡིན་པའི་ཕྱིར་བསྒྲུབ་བྱ་དང་གཏན་ཚིགས་ཀྱི་དོན་
དག་ཁྱད་པར་མེད་དོ་ཞེས་ཟེར་བ་དེ་ཡང་མ་གྲུབ་པ་དང་མཚུངས་པ་ཡིན་ཏེ།
སྐྱེ་བའི་སྔ་རོལ་ཏུ་བསྒྲུབ་བྱ་མེད་པ་སྒྲོ་བཏགས་ནས་བསྒྲུབ་བྱ་དང་གཏན་ཚིགས་་་
ཁྱད་པར་མེད་པར་ཐལ་བའི་ཕྱིར་རོ། །སྐྱེ་བ་ལས་སྔར་མེད་པ་གྲུབ་པ་ཡིས་ཞིག་
ནས་མེད་པ་སྒྲུབ་པར་བྱེད་པ་ཡིན་ནོ། །ཁྱད་པར་མེད་པར་མཚུངས་པ་གཞན་དུ་
ཡང་འཆད་པར་བྱེད་པ་ནི་རྩོལ་བ་ལས་བྱུང་བ་ཉིད་ནི་རྟག་པ་སྒྲུབ་པར་བྱེད་པ་
བཞིན་དུ་ཆོས་གཞན་ཡང་སྒྲུབ་པར་བྱེད་པའི་ཕྱིར་ཁྱད་པར་མེད་པ་ཅན་ཡིན་ནོ། །
འདི་ཡང་བསྒྲུབ་བྱ་ལ་གནོད་པར་བྱེད་པ་སྒྲུབ་པར་བྱེད་པ་ཉིད་ཀྱིས་འགལ་བ་ལྟར་
སྣང་བ་ཡིན་ནོ། །ཚོགས་པ་ཉིད་ལ་སོགས་པ་ངེས་པ་ལས་ངེས་པ་ཡིན་ན་འགལ་
བར་བརྩད་པ་ཉིད་ཡིན་ཏེ། གལ་ཏེ་མཐོང་བས་གནོད་མེད་ན་ཞེས་འཆད་པར་
འགྱུར་རོ། །བསྒྲུབ་བྱ་གནོད་བྱེད་ཆོས་དག་ཀྱང་། །མཚུངས་པ་ཉིད་ཀྱིས་ཁྱད་
མེད་བྱས། །གཏན་ཚིགས་སྐྱོན་ནི་འགལ་བར་སྣང་། །སྐྱོན་མེད་ན་ནི་དེ་ལན་
ཡིན། །ཞེས་བཤད་དོ། །ཆོས་མཐུན་པ་ལ་སོགས་པ་འདི་དག་ཀྱང་། ངེས་
པ་ཡིན་ན་ལན་དུ་འགྱུར། །གལ་ཏེ་ཕྱི་མ་ལ་ཆོས་མཐུན་པ་དང་མཚུངས་པ་ལ་་
སོགས་པ་ངེས་པ་རྣམས་ཀྱིས་རྩོད་པར་བྱེད་པ་ལ་ཕྱོགས་སྔ་མ་ལ་ཡང་ཇི་སྐད་་་་
བཤད་པས་མ་ངེས་པ་དང་ལྡན་ན་ནི་འགྱུར་ཏེ། དེའི་ཕྱིར་སུན་འབྱིན་སྒོ་ནས་་་
སམ། སྒྲུབ་པར་བྱེད་པའི་སྒོ་ནས་ཐུན་མོང་དང༌། ཐུན་མོང་མ་ཡིན་པ་དང་།
འགལ་བ་དང་། མ་ངེས་པ་དང་། བསྒྲུབ་པར་བྱ་བ་ལ་གནོད་པར་བྱེད་པ་་་་
སྒྲུབ་པར་བྱེད་པར་རྩོད་པའི་ཕྱིར་འདི་དག་ནི་སུན་འབྱིན་པ་ཉིད་དུ་འགྱུར་ཏེ།
གལ་ཏེ་མཐོང་བས་གནོད་བྱེད་ན། །ཇི་ལྟར་རྩོལ་བ་ལས་བྱུང་བ་ཉིད་མི་རྟག་པ་
ཉིད་ལ་མ་འཁྲུལ་པ་དེ་བཞིན་དུ་མཉན་པར་བྱ་བ་མ་ཡིན་པ་ཉིད་ལ་ཡང་ཡིན་ཏེ།
97-414


[𰻲218a]
ཚད་མ་ཀུན་ལས་བཏུས་པའི་འགྲེལ་པ། །
༤༡༥
སྒྲ་མཉན་པར་བྱ་བ་མ་ཡིན་པར་འདོད་པར་གྱིས་ཤིག་ཅེས་འགའ་ཞིག་རྩོད་པར་་་
བྱེད་པ་དེའི་ཚིག་མཉན་པར་བྱ་བ་མ་ཡིན་པ་ཉིད་ལ་མཉན་པར་བྱ་བ་ཉིད་དུ་་་་
མཐོང་བ་ཙམ་གྱིས་གནོད་པ་ཡིན་ནོ། །གང་ལས་མི་རྟག་པ་ཉིད་རྗེས་སུ་དཔག་་
པ་ལྡོག་པར་འགྱུར་བ་སྒྲ་རྟག་པ་ཉིད་དུ་མཐོང་བ་ནི་མེད་དོ། །དམ་བཅའ་བའི་
སྐྱོན་ཉིད་ལས་སྔ་མའི་མཉན་པར་བྱ་བ་མ་ཡིན་པ་ཉིད་མི་འགྲུབ་པོ། །ངེས་པ་་
གང་ལ་མཐོང་བས་མ་གནོད་ན་ནི་འགྱུར་ཏེ་དཔེར་ན་རྡུལ་གཉིས་པ་ནི་རྡུལ་ཕྲ་་
རབ་སྔོན་དུ་འགྲོ་བ་ཅན་ཡིན་ཏེ། རགས་པ་ཡིན་པའི་ཕྱིར་བུམ་པ་ལ་སོགས་པ་་
བཞིན་ཞེས་བྱ་བ་ལ་རྡུལ་ཕྲ་རབ་རྣམས་རགས་པ་ཉིད་དུ་ཡང་འགྲུབ་པར་འགྱུར་ཏེ།
བུམ་པ་ལ་སོགས་པ་རྣམས་ཀྱི་རྡུལ་ཕྲ་རབ་རགས་པ་རྡུལ་ཕྲ་རབ་སྔོན་དུ་འགྲོ་བ་་
ཅན་ཡིན་པའི་ཕྱིར་ཞེས་བྱ་བ་དེ་ལ་ཇི་ལྟར་ལན་གདབ། སྒྲུབ་བྱེད་གནོད་བྱེད་
བསྒྲུབ་པའི་ཕྱིར།	།གནོད་པ་མེད་ན་འགལ་བ་ཡིན། །འདིར་བསྒྲུབ་པར་བྱ་བ་
ཉིད་ནི་ཆོས་སམ་ཆོས་ཅན་ནམ་དེ་ལ་གནོད་པར་བྱེད་པ་གང་ལ་བསྒྲུབ་པར་འགྱུར་
བ་དེ་ནི་འགལ་བ་ཉིད་ཡིན་ནོ། །བསྒྲུབ་བྱ་ལ་ནི་གཏན་ཚིགས་གཞན། །
བསྟན་པ་དམིགས་པ་མཚུངས་པ་ཡིན། །གཏན་ཚིགས་གཞན་གྱིས་བསྒྲུབ་པར་བྱ་
བ་ལ་གང་གིས་དམིགས་པ་ཉེ་བར་བསྟན་པ་དེ་ནི་དམིགས་པ་མཚུངས་པ་ཡིན་ཏེ།
དཔེར་ན་སྔ་མ་བཞིན་དུ་མི་རྟག་པར་བྱས་པ་ལ། འདི་ནི་མི་རྟག་པ་ཉིད་ཀྱི་
གཏན་ཚིགས་མ་ཡིན་ཏེ་གློག་ལ་སོགས་པ་ལ་མངོན་སུམ་ལ་སོགས་པ་གཞན་གྱིས་མི་
རྟག་པ་ཉིད་དུ་གྲུབ་པའི་ཕྱིར་ཏེ། གང་མེད་པར་གང་ཡོད་པ་དེ་ནི་དེའི་རྒྱུ་མ་
ཡིན་པའི་ཕྱིར་རོ། །གཞན་ནི་འདི་ནི་མི་རྟག་པ་ཉིད་ལ་གཏན་ཚིགས་མ་ཡིན་ཏེ་
མ་ཁྱད་༧ པའི་ཕྱིར་ཤིང་སེམས་པ་ཅན་ལ་ཉལ་བ་བཞིན་ནོ་ཞེས་འདི་ཉིད་རྣམ་པ་་
གཞན་དུ་སྦྱོར་“བར་བྱེད་དོ། །འདི་ལ་ཡང་། མ་གྲུབ་མ་ངེས་སྒྲོ་བཏགས་ནས། །
97-415


[𰻳218b]
བསྟན་འགྱུར། ཚད་མ། ༼ཅི
༡༨༩
རྟགས་ལ་དེའི་གཟུགས་བརྙན་ཉིད། །གལ་ཏེ་གཏན་ཚིགས་གཞན་གྱིས་ཀྱང་མི་་
རྟག་པ་ཉིད་གྲུབ་པ་དེ་ལྟ་ན་མི་རྟག་པ་ཉིད་ནི་འཁྲུལ་པ་ཡིན་ཏེ། གཏན་
ཚིགས་གཞན་ལས་གྲུབ་པའི་ཕྱིར་གཏན་ཚིགས་མ་ཡིན་ནོ་ཞེ་ན། དེ་མི་རྟག་པ་་་
ཉིད་མེད་པར་ནི་མ་མཐོང་ངོ༌། །བྱེད་པའི་རྒྱུ་ལ་ནི་གཞན་ལས་འབྲས་བུ་གྲུབ་ན་
རང་ལ་རྒྱུ་མ་ཡིན་པ་ཉིད་དུ་འགྱུར་གྱི། ཤེས་པར་བྱེད་པ་ལ་ནི་མ་ཡིན་ནོ། །
དེའི་ཕྱིར་མ་ངེས་པར་སྣང་བ་ཡིན་ནོ། །བསྒྲུབ་བྱ་ལ་མེད་བརྟགས་པའི་ཕྱིར། །
གཏན་ཚིགས་ཀྱིས་ནི་མ་ཁྱབ་པ། །མ་གྲུབ་པར་སྣང་སྒྲར་གནས་པས། །ཐམས་
ཅད་སྒྲུབ་པར་བྱེད་མ་ཡིན། །གང་ལས་མ་ཁྱབ་པའི་ཕྱིར་སྒྲུབ་བྱེད་མ་ཡིན་པ་་་
ཉིད་དུ་བརྗོད་པར་བྱེད་པ་དེ་ནི་གཞན་དུ་མི་རྟག་པ་ལ་གཏན་ཚིགས་མེད་པས་སྒྲ་
ལ་ཡང་མེད་པར་བརྟགས་པའི་ཕྱིར་མ་གྲུབ་པར་སྣང་བ་ཡིན་ནོ། །བསྒྲུབ་པར་བྱ་
བ་ཉིད་ལ་མེད་པའི་ཕྱིར་སུན་འབྱིན་པ་ཡིན་ན་སྒྲ་ལ་ནི་གཏན་ཚིགས་དེ་མེད་པ་མ་
ཡིན་ནོ། །དཔེར་ན་ཤིང་ཏིནྟི་ཏི་ཀ་ལ་སོགས་པ་ལ་གནས་པའི་ཉལ་བས་ཤིང་་
ཐམས་ཅད་ལ་སྒྲུབ་པར་བྱེད་པ་བཞིན་དུ་སྒྲ་ལ་གནས་པས་ཐམས་ཅད་མི་རྟག་པ་་་
ཉིད་དུ་སྒྲུབ་པར་བྱེད་པ་ནི་མ་ཡིན་ནོ། །དོན་ཐ་དད་པས་གཏན་ཚིགས་ལ། །
ཐེ་ཚོམ་རྩོད་པ་ཐེ་ཚོམ་བཤད། །གང་ལ་དམ་བཅའ་བའི་དོན་བརྟགས་ནས་སམ་
གཏན་ཚིགས་ཀྱི་དོན་བརྟགས་ནས། གཏན་ཚིགས་འཁྲུལ་པའི་ཕྱིར་ཐེ་ཚོམ་ཟ་་་
བར་བརྗོད་པ་དེ་ནི་ཐེ་ཚོམ་མཚུངས་པའི་ལྟག་ཆོད་ཡིན་ཏེ། དཔེ་སྔ་མ་བཞིན་དུ་
བྱས་པ་ལ་རྩོལ་བ་ལས་བྱུང་བ་ནི་གསལ་བ་དང་སྐྱེ་བ་ལ་མཐོང་བའི་ཕྱིར་ཅི་འདི་་་
གསལ་བ་ཡིན་ནམ། འོན་ཏེ་སྐྱེ་བ་ཡིན་ཞེས་ཐེ་ཚོམ་ཟ་བ་ཡིན་ཏེ། དེའི་ཕྱིར་
གཏན་ཚིགས་འདི་ལས་མི་རྟག་པར་རིགས་པ་མ་ཡིན་ནོ་ཞེས་བྱ་བ་གང་ཡིན་པ་་
འདི་ནི། བསྒྲུབ་བྱར་སྒྲོ་བཏགས་མ་ངེས་པར། །སྣང་ཡིན། འདི་ནི་རྩོལ་བ་
97-416


[𰻴219a]
ཚད་མ་ཀུན་ལས་བཏུས་པའི་འགྲེལ་པ།
༤༡༧
ལས་བྱུང་བ་དམིགས་ནས་འཇིག་པ་ཉིད་བསྒྲུབ་པར་བྱ་བ་ལ་མི་རྟག་པ་ནི་སྐྱེ་བའོ་
ཞེས་དེ་ལྟར་སྒྲོ་བཏགས་པར་བྱེད་པ་གང་ཡིན་པ་དེ་ཉིད་ཀྱིས་དེ་ལ་ཐེ་ཚོམ་ཟ་བ་་་
ཡིན་ཏེ་མ་ངེས་པའི་ཕྱིར་རོ། །དེ་ལྟར་ཡང་རྩ་བ་དང་ཆུ་ལ་སོགས་པ་གསལ་བར་
བྱ་བ་རྣམས་ལ་ཡང་རྩོལ་བ་ལས་བྱུང་བ་དམིགས་པའི་ཕྱིར་དེ་ནི་མ་ངེས་པར་སྣང་
བ་ཡིན་ཏེ། འཇིག་པ་ཉིད་བསྒྲུབ་པར་བྱ་བ་ཡིན་པའི་ཕྱིར་ལ། གསལ་བར་བྱ་
བ་ལ་ཡང་འཇིག་པ་ཉིད་ཡོད་པ་ཡིན་ཏེ། དེའི་ཕྱིར་མ་ངེས་པར་སྣང་བ་ཡིན་ནོ། །
གཏན་ཚིགས་མ་གྲུབ་སྣང་། །སྒྲོ་བཏགས་ནས་ཞེས་བྱ་བ་འཇུག་པ་ཡིན་ནོ། །” བ་
ལས་བྱུང་བའི་གཏན་ཚིགས་སྐྱོ་བར་སྒྲོ་བཏགས་ནས་གལ་ཏེ་སུན་འབྱིན་པར་་་་
བྱེད་ན། དེའི་ཕྱིར་མ་གྲུབ་པར་སྣང་བ་ཡིན་ཏེ། རྩོལ་བ་ལས་བྱུང་བ་དམིགས་
པ་གཏན་ཚིགས་སུ་བརྗོད་ཀྱི་རྩོལ་བ་ལས་བྱུང་བ་སྐྱེ་བ་ནི་མ་ཡིན་པའི་ཕྱིར་རོ། །
མི་མཐུན་ཕྱོགས་ལ་དོན་གྱིས་ནི། །མི་འདོད་བརྗོད་པ་དོན་རྟོགས་འགྱུར། །
དཔེར་ན་གལ་ཏེ་རྩོལ་བ་ལས་བྱུང་བའི་ཕྱིར་མི་རྟག་པ་ཡིན་ན་རྩོལ་བ་ལས་མ་བྱུང་
བ་གློག་ལ་སོགས་པ་རྣམས་རྟག་པ་ཉིད་དོན་གྱིས་ཐོབ་པ་ཞེས་བྱ་བ་འདི་ནི་དོན་་་
གྱིས་རྟོགས་པ་མཚུངས་པ་ཡིན་ནོ། །འདིར་ནི་གཞན་བསྒྲུབ་བྱ་ལ་འཁྲུལ། །
དེས་ན་བསྒྲུབ་བྱ་ལ་དེར་སྣང་། །རྩོལ་བ་ལས་བྱུང་བ་ཉིད་ཀྱིས་མི་རྟག་པ་ཉིད་
བསྒྲུབ་པར་བྱ་བ་རྩོལ་བ་ལས་བྱུང་བ་ཉིད་སྒྲོ་བཏགས་ནས་དེ་ལ་མ་ངེས་པ་ཉིད་
ཡིན་ཏེ་སྔ་མ་ལ་སྒྲོ་འདོགས་པར་བྱེད་པ་དེའི་ཕྱིར་མ་ངེས་པར་སྣང་བ་ཡིན་ནོ། །
གང་ལས་བསྒྲུབ་བྱ་ལ་མ་ངེས་པར་འགྱུར་བ་གཏན་ཚིགས་རྟག་པ་ལ་ཡང་ཡོད་པ་་
ནི་མ་ཡིན་ནོ། །ཡང་ན་རྩོལ་བ་ལས་བྱུང་བའི་ཕྱིར་མི་རྟག་པ་ཁོ་ནའོ་ཞེས་བསྒྲུབ་
པར་བྱ་བ་ལ། རྩོལ་བ་ལས་བྱུང་བ་ཁོ་ནའི་ཕྱིར་ཞེས་བྱ་བ་སྒྲོ་བཏགས་ནས་གློག་
ལ་སོགས་པ་ལ་དེ་མེད་པར་མི་རྟག་པ་ཉིད་གྲུབ་པའི་ཕྱིར་རོ་ཞེས་རྩོད་པར་བྱེད་དེ།
97-417


[𰻵219b]
བསྟན་འགྱུར།
ཚད་མ།
ཅེ
༡༨༩
དེས་ན་དེ་རྟག་པ་ལ་ཡང་ཡོད་པ་མ་ཡིན་པའི་ཕྱིར་མ་ངེས་པར་སྣང་བ་ཡིན་ནོ། །
འདོད་པ་ལས་ཡང་གཉིས་དག་ལ།	།གཏན་ཚིགས་ལེན་པ་ཐལ་བ་མཚུངས། །
དཔེ་སྔ་མ་བཞིན་དུ་བྱས་པ་ལ་རེ་ཞིག་བུམ་པ་ཁོ་ན་མི་རྟག་པ་ཞེས་བྱ་བ་འདི་ལ་
གཏན་ཚིགས་ཅི་ཞིག་ཡོད། །དཔེ་ལྟར་སྣང་བ་བཞིན་འདི་ཡིན། །བུམ་པ་མི་་
རྟག་པར་བསྒྲུབ་པའི་ཕྱིར་མ་གྲུབ་པར་རྩོད་པར་བྱེད་དེ། ་ གང་གི་ཕྱིར་བསྒྲུབ་བྱ་
རྗེས་སུ་འགྲོ་བ་མེད་པའི་ཕྱིར་དཔེ་ལྟར་སྣང་བར་རྩོད་པར་དེས་ན་འདི་ནི་དེར་་
སྣང་བ་ཉིད་ཡིན་ནོ། །འབྲས་བུ་མཚུངས་པ་སྔ་མ་ལ་ནི་གཏན་ཚིགས་རྗེས་སུ་་
འགྲོ་བ་མེད་པར་བཤད་པ་ཡིན་ནོ། །འདི་ནི་ལྟག་ཆོད་ཀུན་ལ་ཕྱོགས་ཙམ་ཡིནི།།
ཇི་ལྟར་ལྟག་ཆོད་འདི་རྣམས་ནི་མ་ཚང་བ་ལ་སོགས་པར་སྣང་བ་ཉིད་ཀྱིས་ལན་དུ་
མི་རིགས་པར་བཤད་པ་དེ་བཞིན་དུ་གཞན་འཕེལ་བ་དང་འགྲིབ་པ་མཚུངས་པ་ལ་
སོགས་པ་རྣམས་ལ་ཡང་། སྦྱོར་བའི་ཁྱད་པར་ཅུང་ཟད་ཙམ་ལས་འདི་དག་ཁོ་ན་
ཁྱད་པར་མཐའ་ཡས་པར་འབྱུང་བ་ཡིན་ནོ། །འདིར་ཡང་ཁོ་བོ་ཅག་གིས་མ་ཚང་
བར་སྣང་བ་དང་མ་གྲུབ་པར་སྣང་བ་དེ་ལྟ་བུ་ལ་སོགས་པ་བཤད་པ་གང་ཡིན་པ་དེ་
ནི་རྗོད་བྱེད་ལ་བརྗོད་བྱ་ཉེ་བར་བཏགས་པ་བྱས་ནས་ནི་ཡིན་ཏེ། གཞན་དུ་ན་་་
མ་ཚང་བ་རྩོད་པར་སྣང་བ་དང་མ་གྲུབ་པར་རྩོད་པར་སྣང་བ་ཞེས་བྱ་བ་དེ་ལྟ་བུ་་
ལ་སོགས་པར་བརྗོད་པར་བྱ་བར་འགྱུར་རོ། །དེ་ལྟ་ན་ཡང་ཤིན་ཏུ་ཚེགས་ཆེན་་
པོར་འགྱུར་རོ། །དེ་བཞིན་དུ་འགའ་ཞིག་དུ་མ་རྟོགས་ཀྱིས་བསྟན་པ་དེ་ནི་ལྟག་
ཆོད་དང་འབྲེལ་པ་ལས་ཡིན་ལ། གང་མ་ནིང་གི་རྟགས་ཀྱིས་བསྟན་པ་དེ་ནི་ལན་
དང་འབྲེལ་པ་ལས་ཡིན་ནོ། །མཚུངས་པའི་སྒྲ་ཡང་ཐམས་ཅད་ཉེ་བར་བསྡུས་་་་་
པའི་ལྟག་ཆོད་རྣམས་ལ་ཐལ་བར་མཚུངས་པ་ཉིད་དུ་རིག་པར་བྱའོ། །དེ་ལྟར་
རེ་ཞིག་ཁོ་བོ་ཅག་གིས་ལྟག་ཆོད་རྣམས་ལ་མ་ཚང་བ་ལ་སོགས་པར་སྣང་བ་ཉིད་་
97-418


[𰻶220a]
ཚད་མ་ཀུན་ལས་བཏུས་པའི་འགྲེལ་པ།
ཀྱིས་ལན་གྱི་སྐྱོན་བཤད་པ་ཡིན་ནོ། །ཕྱིན་ཅི་ལོག་དང་མི་བདེན་དང༌། །
འགལ་ཉིད་ལྟག་ཆོད་རྣམས་ལ་ནི། །རྩོད་པ་བསྒྲུབ་པར་སྐྱོན་གསུམ་བཤད། །
འདི་ལ་ཁྱད་པར་མཚོན་པ་མེད། །རྩོད་པ་སྒྲུབ་པར་ནི་ཕྱིན་ཅི་ལོག་དང་།
ཡང་དག་པ་མ་ཡིན་པ་དང༌། འགལ་བ་རྣམས་ནི་ལན་གྱི་སྐྱོན་ཞེས་བཤད་པ་་
ཡིན་ནོ། །དེ་ལ་ཕྱིན་ཅི་ལོག་པ་ནི་ཆོས་མཐུན་པ་དང་མི་མཐུན་པ་དང་རྣམ་པར་
རྟོག་པ་དང་ཁྱད་པར་མེད་དང་གཏན་ཚིགས་དང་ཕྲད་པ་དང་དམིགས་པ་དང་ཐེ་
ཚོམ་དང་མ་བརྗོད་པ་དང་འབྲས་བུ་མཚུངས་པ་ལ་སོགས་པའོ། །དེ་ལ་བཞི་ནི་་
ཕྱིན་ཅི་ལོག་ཡིན་ཏེ། གང་གི་ཕྱིར་ངེས་པའི་གཏན་ཚིགས་ཀྱིས་དཔོག་”པ་ལ་མ་
ངེས་པ་ཆོས་མཐུན་པ་ལ་སོགས་པས་རྩོད་པར་བྱེད་པ་ཡིན་ནོ། །ངེས་པ་ལ་ནི་ཇི་
ལྟར་མ་ངེས་པ་ཕྱིན་ཅི་ལོག་ཡིན་པ་དེ་བཞིན་དུ་འགལ་བ་ཡང་ཡིན་ཏེ་ལྷན་ཅིག་མི་
གནས་པའི་ཕྱིར་རོ། །དོན་རྟོགས་པ་ལ་ནི་ངེས་པ་བདེན་པ་ཡིན་པས་མ་ངེས་པ་
ཞེས་བྱ་བ་ནི་མི་བདེན་པ་ཉིད་དུ་བསྟན་པར་ནུས་པ་ཡིན་ནོ། །རྣམ་པར་རྟོག་པ་
མཚུངས་པ་ལ་ནི་འདི་རིགས་པ་མ་ཡིན་ཏེ་སྨིན་པ་ཉིད་ལ་སོགས་པ་མེད་པར་རླུང་
ཡབ་ཀྱིས་རླུང་ལ་སོགས་པ་རྣམས་ལ་མི་རྟག་པ་ཉིད་མ་མཐོང་བ་མ་ཡིན་པའི་ཕྱིར་
རོ༑ །གཞན་གྱིས་ནི་མ་སྨིན་པ་དང་མིག་གིས་གཟུང་བར་བྱ་བ་མ་ཡིན་པས་སྒྲ་་
རྟག་པ་ཉིད་དུ་བརྗོད་པར་བྱ་བ་ཡིན་གྱི། སྨིན་པ་ལ་སོགས་པས་བུམ་པ་རྟག་པ་
ཉིད་དུ་ནི་མ་ཡིན་ནོ། །དེ་ལ་འདི་ལྟར་བཤད་པར་བྱ་སྟེ་མ་སྨིན་པར་ཉིད་ལ་་
སོགས་པ་ནི་རྟག་པ་ཉིད་ལ་མཐོང་བ་མ་ཡིན་པའི་ཕྱིར་རོ། །འོན་ཀྱང་མི་རྟག་པ་
ཉིད་ལ་ཡང་ཡིན་ཏེ། དེ་ལྟ་ན་གཞན་གྱི་ཕྱོགས་མ་ངེས་པ་ཉིད་དུ་བཤད་པ་ཡིན་
ནོ༑ །སྔ་མ་ལ་ནི་མ་ཁྱབ་པ་ནི་གཏན་ཚིགས་མ་ཡིན་པ་ཡང་ཡིན་ནོ། །གཞན་
གྱིས་སྒྲ་ལ་རྩོལ་བ་ལས་བྱུང་བ་ཉིད་ཀྱི་ཕྱིར་མཉན་པར་བྱ་བ་མ་ཡིན་པའི་“ཉིད་་
97-419


[𰻷220b]
བསྟན་འགྱུར།
ཚད་མ།
༼ཅེ༽
༡༨༩
རྗེས་སུ་དཔོག་པ་མ་ཡིན་གྱི་འོན་ཀྱང་མཉན་པར་བྱ་བ་ཉིད་ཀྱི་ཕྱིར་སྒྲ་ཁོ་ན་རྟག་་་
པར་འགྱུར་བའི་ཕྱིར་ལན་ཕྱོགས་སྔ་མ་དང་འབྲེལ་པ་མ་ཡིན་ནོ། །གལ་ཏེ་ཆོས་་
མཐུན་པ་ཉིད་ཀྱིས་བརྗོད་ན་བདེན་པར་འགྱུར་ན། ཆོས་མི་མཐུན་པས་ནི་
བསྒྲུབ་བྱ་མེད་པ་ལ་གཏན་ཚིགས་མེད་པར་ཉེ་བར་བསྟན་པར་བྱ་བ་ཡིན་ན།
སྨིན་པ་མ་ཡིན་པ་ཉིད་ནི་བསྒྲུབ་བྱ་མེད་པ་ལ་མེད་པ་མ་ཡིན་ནོ་ཞེ་ན། གང་ལ་
རྗེས་སུ་འགྲོ་བ་དང་ལྡོག་པའི་དཔེ་གཉིས་པོ་འདི་ཡོད་པ་ཡིན་ན་དེ་ལྟར་རྩོད་པ་་་་
བསྒྲུབ་པར་ནི་མེད་དོ། །གང་ཆོས་མཐུན་པ་དང་མི་མཐུན་པ་དག་ལས་འདི་མི་་
རྟག་པར་ྋརྗེས་སུ་དཔོག་པར་བྱེད་པ་མཉན་པར་བྱ་བ་འགའ་ཞིག་རྟག་པ་ཉིད་་་
དམ༑ མཉན་པར་བྱ་བ་མ་ཡིན་པ་ནི་ངེས་པར་མི་རྟག་པ་ཉིད་དུ་མཐོང་བ་མ་་
ཡིན་ནོ་ཞེས་གང་བཤད་པ་དེ། ཆོས་མཐུན་པའི་དཔེ་ནི་འདིར་ཡོད་པ་ཉིད་ཡིན་
ཏེ༑ དེ་ལྟར་ན་མཉན་པར་བྱ་བ་ཉིད་མི་རྟག་པ་ལ་མ་མཐོང་བ་ཡིན་ནོ། །
འདི་འདྲ་བའི་ཆོས་མི་མཐུན་པའི་སྦྱོར་བས་ནི་རྩོལ་བ་ལས་མ་བྱུང་བའི་ཕྱིར་གློག་་
རྟག་གོ་ཞེས་བྱ་བ་སྐྱོན་མེད་པ་ཉིད་དུ་འགྱུར་རོ། །རྩོལ་བ་ལས་བྱུང་བའི་ནམ་
མཁའ་ནི་རྟག་པར་མཐོང་ལ། རྩོལ་བ་ལས་བྱུང་བ་ཡང་ངེས་པར་མི་རྟག་པ་ཉིད་
དུ་མཐོང་ངོ་ཁྱད་པར་མེད་པར་མཚུངས་པ་གཉིས་པ་ལ་ནི་གཞན་གྱིས་གཏན་་་
ཚིགས་མེད་པ་ཉིད་དུ་བརྩད་པ་ཡིན་ནོ། །དེ་ལ་ཕྱིན་ཅི་ལོག་པ་ཉིད་མེད་པའི་་་
ཕྱིར་དང༌། དེ་བཞིན་དུ་གཏན་ཚིགས་དང་ཕྲད་པ་དང་མ་ཕྲད་པ་མཚུངས་པ་་་
དག་ནི་གཏན་ཚིགས་ཐམས་ཅད་སྐུར་བ་འདེབས་པའི་ཕྱིར་སྐྱོན་གཞན་བརྗོད་པར་
བྱའོ༑ །འདི་དམ་བཅའ་བ་འཇིག་པར་བྱེད་པས་གཏན་ཚིགས་ཀྱི་ཉེས་པར་་་
བཤད་པ་ནི་མ་ཡིན་གྱི། འོན་ཀྱང་ཤེས་བྱེད་ཡིན་དེ་ལ་ཡང་ཕྲད་པ་དང་མ་ཕྲད་
པའི་ཉེས་པ་དང་འབྲེལ་པ་ཡིན་ནོ། །དེའི་ཕྱིར་འདི་ཡང་གཏན་ཚིགས་ཕྱིན་ཅི་་་
97-420


[𰻸221a]
ཚད་མ་ཀུན་ལས་བཏུས་པའི་འགྲེལ་པ།
ལོག་པ་ཡིན་ནོ། །དམིགས་པ་མཚུངས་པ་ཡང་གཏན་ཚིགས་ཕྱིན་ཅི་ལོག་པ་མ་་་
ཡིན་ཏེ། མི་རྟག་པ་ཉིད་ལ་གཏན་ཚིགས་གཞན་ཡང་ཡོད་དོ་ཞེས་དེ་ལྟར་གཞན་
གྱིས་བརྩད་པ་ནི་མ་ཡིན་གྱི། འོན་ཀྱང་དེ་མེད་ན་ཡང་འདིས་བསྒྲུབ་བྱ་འགྲུབ་
པའི་ཕྱིར་གཏན་ཚིགས་མ་ཡིན་ཏེ། གང་མེད་པར་གང་ཡོད་པ་དེ་ནི་དེའི་རྒྱུ་་
མ་ཡིན་པའི་ཕྱིར་རོ་ཞེས་བྱ་བ་ཡིན་ཏེ། དེ་ལྟར་ན་འདི་ལན་དུ་འགྱུར་བ་ཡིན།
གཞན་དུ་ན་ཕྱོགས་སྔ་མ་གཞན་བརྗོད་པར་འགྱུར་རོ། །ཁྱབ་བྱེད་མ་ཡིན་པ་་
གཉིས་པ་ཡང་གཏན་ཚིགས་ཕྱིན་ཅི་ལོག་པའི་ཉེས་པ་མ་ཡིན་ནོ། །ཐེ་ཙོམ་ཟ་
བར་“མཚུངས་པ་ཡང་གཏན་ཚིགས་ཕྱིན་ཅི་ལོག་པས་མ་ཡིན་གྱི། འོན་ཀྱང་་
བསྒྲུབ་བྱ་དང་གཏན་ཚིགས་ཀྱི་དོན་སྒྲོ་བཏགས་ནས་ཡིན་པའམ། དམ་བཅའ་བ་
བཟློག་པས་བརྗོད་པ་ན་ཕྱིན་ཅི་ལོག་པ་ཉིད་དུ་བརྟགས#𱎝་པའི་ཕྱིར་ཐམས་ཅད་ཕྱིན་
ཅི་ལོག་ཏུ་ཐལ་བར་འགྱུར་རོ། །མ་བརྗོད་པ་དང་མཚུངས་པ་ཡང་གཏན་ཚིགས་
ཕྱིན་ཅི་ལོག་པ་ཉིད་དུ་བརྗོད་པ་མ་ཡིན་ཏེ། གཞན་གྱིས་འཇིག་པར་བྱེད་པ་་
གཏན་ཚིགས་སུ་བྱས་པ་ནི་མ་ཡིན་གྱི། བརྗོད་པའི་དུས་སུ་ཡང་སྒྲ་འཇིག་པའི་་་
ཕྱིར་མི་རྟག་པ་ཐོབ་པར་མ་གྱུར་ཅིག་སྙམ་ནས། བརྗོད་པ་ལས་སྔར་མེད་པ་ཞེས་
བརྗོད་པ་ཡིན་ནོ། །འབྲས་བུ་མཚུངས་པ་ཡང་གཏན་ཚིགས་ཕྱིན་ཅི་ལོག་པས་་
བརྗོད་པ་ནི་མ་ཡིན་གྱི། འོན་ཀྱང་གཏན་ཚིགས་སྤྱིའི་ནང་དུ་འདུས་པའི་ཁྱད་
པར་གྱིས་ཡིན་ནོ། །དེའི་ཕྱིར་ལྟག་ཆོད་འདི་དག་གཏན་ཚིགས་ཕྱིན་ཅི་ལོག་པ་
ཉིད་ཀྱིས་ཉེས་པ་དང་བཅས་པའི་ཡིན་ནོ། །ཐལ་བ་དང་དོན་གྱིས་གོ་བ་མཚུངས་
པ་ལ་སོགས་པ་ནི་ཡང་དག་པ་ཡིན་པའོ། །དེ་ལ་ཐལ་བ་མཚུངས་པ་ནི་རེ་ཞིག་་
ཡང་དག་པ་མ་ཡིན་ཏེ། གང་གི་ཕྱིར་མཐོང་བའི་དོན་ཡང་གཏན་ཚིགས་ཀྱི་་
བསྒྲུབ་བྱར་བརྗོད་པ་ནི་མ་ཡིན་གྱི། འདི་ལ་ཕྱིན་ཅི་ལོག་པ་དང་འགལ་བར་ཡང་
97-421


[𰻹221b]
བསྟན་འགྱུར།
ཚད་མ།
༼ཅིའི
༡༨༩
བརྗོད་པར་ནུས་པ་ཡིན་ཏེ། མ་མཐོང་བ་ནི་མཐོང་བ་ལས་བཟློག་པ་དང་འགལ་
བ་ཡང་ཡིན་པའི་ཕྱིར་རོ། །དོན་གྱིས་གོ་བ་མཚུངས་པ་ཡང་དེ་ལྟར་མ་དམིགས་་
པ་ཉིད་ལས་མེད་པ་ཉིད་དུ་བསྒྲུབ་པར་བྱ་བ་ལ་དམིགས་པར་ཡོད་པ་ཉིད་དོན་གྱི་
གོ་བ་ཡང་དག་པ་མ་ཡིན་པའི་སྒྲོ་བཏགས་པ་ལས་ཡང་དག་པ་མ་ཡིན་པ་དེ་བཞིན་
དུ་ཕྱིན་ཅི་ལོག་པ་དང་འགལ་བ་ཡང་ཡིན་ནོ། །མ་སྐྱེས་པ་དང་རྟག་པ་མཚུངས་
པ་ལ་སོགས་པ་འགལ་བ་ཡིན་པ་དེ་ལ། །གང་གི་ཕྱིར་སྐྱེ་བ་ལས་སྔར་ནི་སྒྲ་ཉིད་་
ཡོད་པ་མ་ཡིན་པ་དེའི་ཕྱིར་མེད་པ་འདི་རྟག་གོ་ཞེས་བྱ་བ་འདི་འགལ་བ་ཡིན་ནོ། །
འདི་ཕྱིན་ཅི་ལོག་པ་དང་ཡང་དག་པ་མ་ཡིན་པ་ཡང་ཡིན་ཏེ། ཡོད་པ་རྟག་པ་་
ཡིན་པའི་ཕྱིར་དང་མེད་པ་རྟག་པ་ཉིད་ནི་མེད་པའི་ཕྱིར་ཞེས་བརྗོད་པས་ཕྱིན་ཅི་
ལོག་པ་ཡིན་ནོ། །རྟག་པར་ཡང་མཚུངས་པ་ཡང་ཇི་ལྟར་འགལ་བ་ཡིན་པ་དེ་་
ལྟར་ཕྱིན་ཅི་ལོག་པ་ཉིད་དང་མི་བདེན་པར་ཡང་བརྗོད་པར་ནུས་པ་ཡིན་ཏེ། ཇི་
ལྟར་མི་རྟག་པ་ནི་དང་རྟག་པ་དང་འགལ་བ་དེ་ལྟར་ན། མི་རྟག་པ་ལ་རྟག་པ་་
ཉིད་ཅེས་བྱ་བ་འདི་ནི་ཕྱིན་ཅི་ལོག་པ་ཉིད་དང་ཡང་དག་པ་མ་ཡིན་པ་ཡང་ཡིན་ནོ། །
དེའི་ཕྱིར་ལྟག་ཆོད་རྣམས་ལ་ཕྱིན་ཅི་ལོག་པ་དང་ཡང་དག་པ་མ་ཡིན་པ་དང་་་་་
འགལ་བ་ཉིད་ཀྱི་སྐྱོན་རྣམས་མ་འཚོལ་བར་བརྗོད་པར་ནུས་པ་མ་ཡིན་ནོ། །
རིགས་པ་ཕྲ་ཡང་ལྟག་ཆོད་རྣམས། །མཚན་ཉིད་གཞན་དུ་བཤད་པ་ཉིད། །རིགས་
པ་བརྟག་ལས་ཤེས་པར་བྱ། །གཞན་གྱི་ལྟག་ཆོད་དེ་ཕྱོགས་ཙམ། །རིགས་པ་ཕྲ་་་
མོར་ཆོས་མཐུན་པ་དང་མི་མཐུན་པ་དག་གིས་རྩོད་པའི་ལྟག་ཆོད་དང་། དེ་རྣམ་
པར་བརྟགས་པའི་ལྟག་ཆོད་མང་པོར་བཤད་པའི་མཚན་ཉིད་དེ་དག་ནི་གཏན་
ཚིགས་དང་ཕྲད་པ་དང་མ་ཕྲད་པ་དང་། མ་སྐྱེས་པར་མཚུངས་པ་ལ་སོགས་པ་་
རྣམས་ལ་སྲིད་པ་མ་ཡིན་ཏེ་འདིར་ཆོས་མཐུན་དང་མི་མཐུན་པས་བརྗོད་པ་ནི་མ་
97-422


[𰻺222a]
ཚད་མ་ཀུན་ལས་བཏུས་པའི་འགྲེལ་པ།
༤༢ ༣
ཡིན་ནོ། །དེ་བཞིན་དུ་བ་ལང་ཡིན་པའི་ཕྱིར་བ་ལང་དུ་གྲུབ་པ་བཞིན་དུ་ཞེས་བྱ་
བ་དེ་ལྟ་བུ་ལ་སོགས་པ་གཞན་དང་གཞན་མི་རིགས་པ་ཐམས་ཅད་ནི་རིགས་པ་་
བརྟག་པ་ལས་རྒྱས་པར་ཤེས་པར་བྱའོ། །དེ་བཞིན་དུ་སྟོན་པ་གཞན་གྱིས་བྱས་པ་
རྣམས་འདི་ཕྱོགས་ཙམ་ཡིན་ཏེ། གཞན་གྱིས་བཤད་པའི་སྒྲུབ་པ་དང་སུན་འབྱིན་
པ་དང་། དེར་སྣང་བ་བསྟན་པ་རྣམས་ལ་ཉེས་པ་ཕྱོགས་ཙམ་བསྟན་པ་ཡིན་ལ།
འདི་རྒྱས་པར་དགག་པ་དང་གཞལ་བྱ་དགག་པ་ནི་རིགས་པ་ཅན་དང་བྱེ་བྲག་པ་
དང་གྲངས་ཅན་བརྟག་པ་རྣམས་ལས་ཤེས་པར་བྱའོ། །#𱎞མུ་སྟེགས་ཅན་ཐམས་་་
ཅད་ཀྱི་གཞལ་བྱ་ནི་རྟོག་གེས་རྟོགས་པ་ཡིན་ཏེ། དེ་དག་གིས་བརྟགས་པའི་དོན་
རྣམས་ནི་མངོན་སུམ་གྱི་ཡུལ་མ་ཡིན་པའི་ཕྱིར་རོ། །རྟོག་གེ་དེ་ཡང་དེ་ལྟར་་
བརྟག་བཟོད་པ་མ་ཡིན་ནོ། །དེའི་ཕྱིར་གཞལ་བྱ་དགག་པ་མ་བྱས་ཀྱང་བྱས་པ་
ཉིད་ཡིན་ནོ། །ཚད་མ་དང་གཞལ་བྱ་ཉེ་བར་བརྗོད་པ་ཉིད་ཀྱིས་མུ་སྟེགས་པའི་
འདོད་པ་སྙིང་པོ་མེད་པའི་ཕྱིར། དེར་ཞེན་པ་རྣམས་ལྡོག་པའི་དོན་དུ་འདིས་
བརྩམས་པ་ཡིན་གྱི། འདི་ཙམ་གྱིས་དེ་བཞིན་གཤེགས་པའི་བསྟན་པ་ལ་གཞུག་་
པའི་དོན་དུ་ནི་མ་ཡིན་ཏེ། དེའི་ཆོས་ནི་རྟོག་གེའི་ཡུལ་མ་ཡིན་པའི་ཕྱིར་རོ། །
ལྡོག་པ་ལས་ནི་སྟོན་པའི་ཆོས་ཉིད་ཐོས་ནས་འབད་པ་མེད་པར་རྟོགས་པར་འགྱུར་
ཏེ་བར་དུ་མ་བསྐལ་བའི་ཕྱིར་རོ། །མུ་སྟེགས་རྟོག་གེ་ཙམ་སྟོབས་ཅན། །དེར་ཡང་
བསྟན་མེད་མཚན་ཉིད་དང༌། །རང་གི་སྦྱོར་བ་དང་འགལ་བ། །འདོད་དོན་སྒྲུབ་
པར་བྱེད་མ་ཡིན། །ཐུབ་པའི་དབང་པོའི་བསྟན་པ་ལས་ནི་ཡུན་རིང་ཉམས་གྱུར་པ།།
གང་ཡིན་རྟོག་གེའི་ལམ་གྱིས་ཆོས་ཉིད་བགྲོད་པར་བྱེད་མ་ཡིན། །དེ་ལྟ་ན་ཡང་དེ་
བཞིན་གཤེགས་པའི་རྟོག་གེའི་མཚན་ཉིད་ནི། །གལ་ཏེ་རྣམ་པར་འགྱུར་བར་འགྲོ་
བར་བྱེད་དམ་བརྟག་པར་གྱིས། །ཚད་མའི་ཁ་ཡི་ཡོན་ཏན་སྐྱོན་ནི་རྣམ་རྒྱས་པ། །
97-423


[𰻻222b]
<d<s༢༥༥>
བསྟན་འགྱུར། ཚད་མ། ཉི་༡༨༩ རབ་ཏུ་གསལ་བར་བྱས་ལས་འདིར་ནི་དགེ་བ་གང་བསགས་པ། །དེས་ནི་རྨོངས་པའི་སྐྱེ་བོ་ཡོན་ཏན་མེད་ལ་ཡོན་ཏན་དུ། །ཤེས་པའི་འཇིག་རྟེན་ཞི་བའི་མཐར་ནི་བྱེད་པར་ཤོགཚད་མ་ཀུན་ལས་བཏུས་པའི་འགྲེལ་པ་ལས་ལེའུ་དྲུག་པའོ། ། ། ། ཚད་མ་ཀུན་ལས་བཏུས་པའི་འགྲེལ་པ་རྩོད་པ་ཆེན་པོ་ཤིན་ཏུ་ཕྲ་བའི་ཐུགས་མངའ་བ་སློབ་དཔོན་ཕྱོགས་ཀྱི་གླང་པོས་མཛད་པ་རྫོགས་སོ། ། ། ། ། ཕྱོགས་རྣམས་ཀུན་གྱི་ཕས་ཀྱི་རྒོལ་བ་རྣམས། །འཇོམས་པར་བྱེད་ལ་གླང་པོའི་སྟོབས་ལྡན་པ། །ཕྱོགས་ཀྱི་གླང་པོའི་གཞུང་ཀུན་ལས་བཏུས་པ། ། བདག་ཉིད་ཀྱི་ནི་འབྱོར་པ་ལ་བརྟེན་ནས། །ཤི་བའི་དགེ་གནས་གཙུག་ལག་ཁང་གནས་སུ། །རྒྱ་གར་མཁན་པོ་གསེར་གྱི་གོ་ཆ་དང་། །སྒྲ་བསྒྱུར་ལོ་ཙཱ་དད་པ་ཤེས་རབ་ཀྱིས། །བསྒྱུར་ཅིང་ཞུས་ཏེ་གཏན་ལ་ཕབ་པ་ཡིན་ནོ། ། ། ། | ཀྱི་ਨੇ ਪੇਟ བསྡུར་མཆན།
<s༢༥༢>
༢༥༢ ལ་ལྟས། ༢༥༤ ༢༥༥ ༢༥༧ ༢༥༨ ༢༥༩ ༢༦༠ ༢༦༡ ༢༦༢ ༢༦༣ )མཚན་བྱང་འདི་ཆོས་ཚན་འདིའི་མཚན་བོད་སྐད་དུ་སྨོས་པ་ལྟར་བཀོད་ཅིང་།
2«སྡེ་»«ཅོ་»ལ་མི་བཞུགས་པས་«པེ་»ལ་གཞིར་བཟུང་ནས་«སྣར་»དང་དཔེ་བསྡུར་བྱས་ཡོད།
3«སྣར་»མཱ།
<s༢༥༤>
1«སྣར་»+པར།
2«སྣར་»+པ།
#𱎟<s༢༥༥>
1«སྣར་»བལྟོས།
<s༢༥༧>
1«སྣར་»+དེ།
2«སྣར་»རྟག
<s༢༥༨>
1«སྣར་»གྱི།
<s༢༥༩>
1«སྣར་»+ལ།
2«སྣར་»བྱ་བའི། «སྣར་»-ནི།
<s༢༦༠>
1«སྣར་»+པ།
<s༢༦༡>
«སྣར་»མི།
<s༢༦༢>
1«སྣར་»པོའི།
2«སྣར་»དེ་ལ།
3«སྣར་»པར།
<s༢༦༣>
1«སྣར་»+པའི།
2«སྣར་»+ཡུལ་གཞན་ལ་ཚད་མར་འགྱུར་ཞིང་། དེ་ལ ་ <p97-222>


[𰻼223a]
<s༢༦༤>
ཚད་མ་ཀུན་ལས་བཏུས་པའི་འགྲེལ་པ།
2«སྣར་»རིགས།
3«སྣར་»འགའ།
4«སྣར་»-པ།
<s༢༦༥>
1«སྣར་»ལས།
<s༢༦༧>
1«སྣར་»འདོད།
2«སྣར་»རེགས།
3«སྣར་»+མ།
<s༢༦༨>
1«སྣར་»”ལྟར། «སྣར་»པར། «སྣར་»པའོ།
<s༢༦༩>
1«སྣར་»+པ།
2«སྣར་»བཟུང་།
<s༢༧༡>
1«སྣར་»རིགས།
<s༢༧༢>
1«སྣར་»+ན།
<s༢༧༢>
1«སྣར་»ཀྱིས།
2«སྣར་»པར། «སྣར་»བཟུང་།
3«སྣར་»+བུ།
<s༢༧༤>
1«སྣར་»པས།
2«སྣར་»+སོ།
<s༢༧༧>
1«སྣར་»རིགས།
2«སྣར་»-མ།
<s༢༧༨>
1«སྣར་»+ཏེ།
2«སྣར་»བསྒྲུབས། «སྣར་»རིགས།
3«སྣར་»+འགྱུར།
<s༢༧༩>
1«སྣར་»ཀྱིས། «སྣར་»ཆེགས།
<s༢༨༠>
1«སྣར་»+པ། «སྣར་»-མི། «སྣར་»ཆོན།
2«སྣར་»བརྟགས།
<s༡>

2«སྣར་»-གི། «སྣར་»+ལ། «སྣར་»རིགས།
<s༢༨༢>
1«སྣར་»རྒྱུ། «སྣར་»+བ།
2«སྣར་»སྤྲུལ།
3«སྣར་»+དེ།
<s༢༨༣>
1«སྣར་»+ན།
2«སྣར་»པ།
3«སྣར་»དེ།
<s༢༨༤>
1«སྣར་»པར།
<s༢༨༧>
1«སྣར་»+མི།
<s༢༨༩>
1«སྣར་»རིག «སྣར་»གཞལ།
<s༢༩༠>
1«སྣར་»དཔག
<s༢༩༡>
1«སྣར་»+ཆོས་ཅན།
<s༢༩༢>
1«སྣར་»རྟོག
<s༢༩༣>
1«སྣར་»-ཉིད། «སྣར་»གྱི།
<s༢༩༤>
1«སྣར་»བཟློགས། «སྣར་»བསལ།
2«སྣར་»ནས།
<s༢༩༥>
1«སྣར་»འཇིགས།
2«སྣར་»རིགས།
3«སྣར་»བའི།
<s༢༩༦>
1«སྣར་»རིག «སྣར་»ཕྱིས།
<s༢༩༧>
1«སྣར་»+མ།
2«སྣར་»ན།
3«སྣར་»+བ།
<s༢༩༨>
1«སྣར་»གཞག
2«སྣར་»མེ།
3«སྣར་»-ལ།
<s༡>
1«སྣར་»མེ།  <p97-125>


[𰻽223b]
<s༣༠༢>
བསྟན་འགྱུར། ཚད་མ།
2«སྣར་»+པ།
<s༣༠༥>
1«སྣར་»གྱིས།
2«སྣར་»+སུམ།
<s༣༠༧>
1«སྣར་»འམ།
<s༣༠༩>
1«སྣར་»+ནི་གསལ་བར་བྱེད་པ་ཉིད།
<s༣༡༠>
།ག
2«སྣར་»པར།
3«སྣར་»གེགས།
4«སྣར་»པའི་རྟག
<s༣༡༡>
་༧ «སྣར་»+དེ།
<s༣༡༢>
1«སྣར་»+སྟེ།
2«སྣར་»ན།
<s༢༡༣>
«སྣར་»འདི།
<s༣༡༤>
«སྣར་»+ཏེ། «སྣར་»ཕུལ།
2«སྣར་»ན།
3«སྣར་»+མ།
<s༣༡༥>
1«སྣར་»+པ།
<s༣༡༩>
1«སྣར་»+ན།
2«སྣར་»+རོ།
<s༢༢༠>
1«སྣར་»+དམ་བཅའ་བའི་དོན་ཐུན་མོང་མ་ཡིན་པ་ཉིད་ཆོས་ཅན་དུ་འགྱུར་རོ་ཞེ་ན།
2«སྣར་»+ཅན།
3«སྣར་»དེའི།
<s༢༢༡>
1«སྣར་»གི།
2«སྣར་»བར།
3«སྣར་»གའམ།
<s༣༢༢>
1«སྣར་»གྱིས།
2«སྣར་»+པར།
3«སྣར་»ཡིན།
4«སྣར་»གིས།
5«སྣར་»སྩལྟ།
<s༢༢༣>
1«སྣར་»ལས། «སྣར་»-ཅན།
<s༣༢༤>
1«སྣར་»པ།
<s༣༢༥>
1«སྣར་»-ལ།
<s༣༢༨>
«སྣར་»+པ།
<s༣༢༩>
1«སྣར་»བསྒྲུབ།
2«སྣར་»དུས། «སྣར་»+རོ།
<s༣༣༠>
1«སྣར་»+ན།
2«སྣར་»བྱེད།
<s༣༢༡>
1«སྣར་»ཆེས།
<s༣༣༣>
1«སྣར་»+ལམ་གྱི། «སྣར་»དག
<s༣༣༤>
«སྣར་»ད་ལྟར།
<s༣༣༥>
1«སྣར་»བརྟན།
<s༣༣༦>
1«སྣར་»-དེ།
<s༣༣༧>
1«སྣར་»ལས།
<s༢༣༨>
1«སྣར་»ནར། «སྣར་»-བ།
2«སྣར་»འདིར།
3«སྣར་»དམ་པ།
<s༣༤༠>
1«སྣར་»+དེ།
<s༣༤༡>
1«སྣར་»དང་བ།
2«སྣར་»། །  <p97-226>


[𰻾221a]
ཚད་མ་ཀུན་ལས་བཏུས་པའི་འགྲེལ་པ། །
<s༣༤༢>
<s༤༣>
<s༤༤>
<s༤༥>
<s༤༧>
<s༤༨>
<s༥༠>
<s༥༡>
<s༥༢>
<s༥༣>
<s༥༤>
<s༥༥>
<s༥༦>
<s༥༧>
<s༥༩>
<s༦༠>
<s༦༡>
<s༦༢>
<s༦༣>
<s༦༤>
<s༦༥>
<s༦༦>
<s༦༧>
<s༦༨>
<s༧༡>
<s༧༣>
<s༧༤>
<s༧༥>
<s༧༦>
<s༧༨>
1«སྣར་»མེད་ཡང་།
2«སྣར»ཚིགས།
3«སྣར་»+པ།
4«སྣར་»དང་། «སྣར་»ནི་མེད་པ། «སྣར་»ཚིགས།
5«སྣར་»རྟོག
6«སྣར་»ཚིགས།
7«སྣར་»-པ།
8«སྣར་»གཏང་།
9«སྣར་»ཟློག
10«སྣར་»པ། «སྣར་»བརྟགས།
11«སྣར་»+པ།
12«སྣར་»ཚིགས།
13«སྣར་»དེ།
14«སྣར་»རྣམས་རིགས།
15«སྣར་»གྱིས།
16«སྣར་»+ལ།
17«སྣར་»བུའི།
18«སྣར་»འདུམ།
19«སྣར་»རིགས། «སྣར་»པ།
20«སྣར་»དེས།
21«སྣར་»བསྒྲོག
22«སྣར་»ནོ།
23«སྣར་»པ།
24«སྣར་»མ།
25«སྣར་»ནོ།
26«སྣར་»+པ།
27«སྣར་»ནི།
28«སྣར་»ལྟར།
29«སྣར་»འབྲལ་བའི། «སྣར་»ན།
30«སྣར་»བརྗེད།
31«སྣར་»མཐོ།
32«སྣར་»-གྱི།
33«སྣར་»+སུ།
34«སྣར་»སྒྲུབ།
35«སྣར་»བར།
36«སྣར་»ལྟ།
37«སྣར་»-དུ།
38«སྣར་»-དེ།
39«སྣར་»བསྟན། «སྣར་»བཟུང་།
40«སྣར་»+ལ།
41«སྣར་»པར།
42«སྣར་»བརྗོད།
43«སྣར་»པོ།
44«སྣར་»+རོ།
45«སྣར་»འབྱུང་།
46«སྣར་»-པར་ནུས།
47«སྣར་»-པ།
48«སྣར་»རྟོགས།
49«སྣར་»ཏེ།
50«སྣར་»ཀྱིས།
51«སྣར་»-ལ། «སྣར་»བསལ།
52«སྣར་»+བར།
53«སྣར་»-ཀྱི། «སྣར་»ནི།
<Oབདག
55>«སྣར་»བརྟན། «སྣར་»ཡང་།
56«སྣར་»ན། །  <p97-5627>


[𰻿221b]
<s༤༢>
༤༢ ༨ བསྟན་འགྱུར། ཚད་མ།
<s༡༨༩>
1«སྣར་»-ན།
2«སྣར་»-ནི།
<s༣༨༡>
1«སྣར་»ལྟར།
2«སྣར་»ཤེས། «སྣར་»+ཅན།
<s༣༨༢>

2«སྣར་»བརྗོད། «སྣར་»རྗོད།
<s༣༨༣>
1«སྣར་»ནོ།
2«སྣར་»མང་པོའི།
3«སྣར་»སོན།
4«སྣར་»-ཡོད་པའི། མན་)1 །
5«སྣར་»-དེ།
6«སྣར་»ཡི་གེ།
<s༣༨༦>
1«སྣར་»གཅིག
2«སྣར་»སྤངས།
3«སྣར་»གིས།
4«སྣར་»བ། :1:|འཛེམ་བྱ།
<s༣༨༧>
1«སྣར་»+ན།
<s༣༨༨>
1«སྣར་»པས།
2«སྣར་»བསལ། འད །
3«སྣར་»-ཀྱི།
<s༣༩༢>
1«སྣར་»།
2«སྣར་»+ཏེ།
<s༣༩༣>
1«སྣར་»+ན།
<s༣༩༤>
1«སྣར་»བོ།
<s༣༩༦>
1«སྣར་»ཟའོ།
2«སྣར་»སྤྱིའི།
3«སྣར་»ལ།
<s༣༩༧>
1«སྣར་»+ནི།
2«སྣར་»ཏེའི།
<s༣༩༨>
1«སྣར་»དང་། «སྣར་»ཡོང་།
2«སྣར་»ཀྱིས།
3«སྣར་»སྐྱེས།
4«སྣར་»+བར་བྱ།
<s༤༠༢>
1«སྣར་»-ལང་།
2«སྣར་»-ཅད། «སྣར་»གྱིས། «སྣར་»ན།
3«སྣར་»ནས།
4«སྣར་»དེ།
5«སྣར་»རིགས།
6«སྣར་»བསལ།
7«སྣར་»མིན། «སྣར་»+པ། «སྣར་»བཀག
8«སྣར་»རྐོག
<s༤༠༥>
1«སྣར་»ཚིགས།
2«སྣར་»པས།
3«སྣར་»དེ།
4«སྣར་»གསུང་བའི།
5«སྣར་»ཡིན།
6«སྣར་»+དེ།
7«སྣར་»བོའི།
<s༤༡༥>
1«སྣར་»+ཡོད། «སྣར་»ཁྱབ།
2«སྣར་»སྦྱར།
<s༤༡༦>
1«སྣར་»མིག
<s༤༠༠༠>
༤
<s༡༠>
༠༠་༤༡༠  <p97-128>


[𰼀225a]
<s༤༡༧>
ཚད་མ་ཀུན་ལས་བཏུས་པའི་འགྲེལ་པ། ༤༢༩ ། «སྣར་»བར།
<s༤༡༨>
1«སྣར་»རིགས།
2«སྣར་»+རྩོལ། «སྣར་»-ཀུན།
3«སྣར་»+ནོ།
<s༤༡༩>
1«སྣར་»དཔོགས།
2«སྣར་»པ།
<s༤༢༠>
1«སྣར་»ཡང་།
2«སྣར་»པ།
<s༤༢༡>
1«སྣར་»བརྩོད། «སྣར་»བའི།
<s༤༢༢>
1«སྣར་»+བྱ།
<s༤༢༤>
1«སྣར་»གྱིས། བསྡུར་འབྲས་རེའུ་མིག ཚད་མ། (༤) སྡེ་དགེ། ། སྣར་ཐང་། ། ཅོ་ནེ། ། ། པེ་ཅིན། ཚད་མ་ཀུན་བཏུས། དཔེ་གཞི། ། སྡེ་ཚན། བོད་རྟགས། ཚན་གྲངས། ལེའུ། ། ༩༣བ་- ༡༧༧ན་| ༩༦བ་- ༡༨༠ན་༡༣༤༡ ༦༡༥༩༢ ། ༦༡༧༡༠ ཕྲེང་། | ཚེག་ཁྱིམ། | ༡༡༦༧ ན་། | 165 ਸੈਮਸਨੂੰ ਸਲਾਮੀ ਸਮਸ ਸ ਸ . ਸਰੂਲ 21 ਸਨ ਮੈਂਬਰ ਖਰੜ  <p97-129>

d>