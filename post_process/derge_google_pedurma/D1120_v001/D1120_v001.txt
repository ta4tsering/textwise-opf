[𰸨117a]
{D1120}༄༅



༅། །རྒྱ་གར་སྐད་དུ། ལོ་ཀཱ་ཏཱི་ཏ་སྟ་བཾ#𰷏། བོད་སྐད་དུ། འཇིག་
རྟེན་ལས་འདས་པར་བསྟོད་པ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་
ལོ། །དབེན་པའི་ཡེ་ཤེས་རིག་གྱུར་པ། །འཇིག་རྟེན་འདས་ཁྱོད་ཕྱག་འཚལ་
འདུད། །གང་ཁྱོད་འགྲོ་ལ་ཕན་པའི་ཕྱིར། །ཡུན་རིང་ཐུགས་རྗེས་ངལ་བར་
གྱུར། །ཕུང་པོ་ཙམ་ལས་གྲོལ་བ་ཡི། །སེམས་ཅན་མེད་པར་ཁྱོད་བཞེད་ལ། །
སེམས་ཅན་ངན་ལའང་མཆོག་གཞོལ་བར། །ཐུབ་པ་ཆེན་པོ་ཁྱོད་ཉིད་ཞུགས།#𰷐 །
བློ་ལྡན་ཁྱོད་ཀྱི་ཕུང་དེའང་། །སྒྱུ་མ་སྨིག་རྒྱུ་དྲི་ཟ་ཡི། །གྲོང་ཁྱེར་རྨི་ལམ་ཇི་
བཞིན་དུ། །བློ་ལྡན་རྣམས་ལ་རབ་ཏུ་བསྟན། །གང་དག་རྒྱུ་ལས་བྱུང་བ་རྣམས། །
དེ་མེད་པར་ནི་ཡོད་མིན་པས། །གཟུགས་བརྙན་ཉིད་དང་མཚུངས་པ་རུ། །
གསལ་བར་ཅི་ཡི་ཕྱིར་མི་འདོད། །འབྱུང་བ་མིག་:གིས་གཟུང་མིན་#𰷑པས། །དེ་
དངོས་མིག་གི་ཇི་ལྟར་ཡིན། །གཟུགས་ཉིད་གཟུང་བར་རབ་བཀག་པ། །


[𰸩117b]
གཟུགས་ཉིད་ཁྱོད་ཀྱིས་དེ་ལྟར་གསུངས། །ཚོར་བྱ་མེད་པར་དེ་མེད་པས། །ཚོར་
བ་ཉིད་ནི་བདག་མེད་པས། །ཚོར་བ་དེ་ཡང་རང་བཞིན་གྱིས། །ཡོད་པ་མིན་#𰷒
པར་ཁྱོད་ཉིད་བཞེད། །མིང་དང་དོན་དག་ཐ་དད་མིན། །མེ་ཡིས་ཁ་ཉིད་ཚིག་#𰷓
པར་འགྱུར། །གཞན་ནའང་རྟོག་#𰷔པ་མེད་འགྱུར་ཞེས། །བདེན་པ་གསུང་བ་ཁྱོད་
ཀྱིས་བསྟན། །བྱེད་པོ་རང་དབང་:ཉིད་ལས་#𰷕ཀྱང་། །ཐ་སྙད་དུ་ནི་ཁྱོད་ཀྱིས་
བསྟན། །ཕན་ཚུན་ལྟོས་#𰷖པ་ཅན་ཉིད་དུ། །གྲུབ་པར་ཁྱོད་ནི་བཞེད་པ་ལགས། །
བྱེད་པོ་ཡོད་མིན་སྤྱོད་པོའང་མེད། །བསོད་ནམས་དེ་མིན་རྟེན་འབྲེལ་སྐྱེས། །
རྟེན་#𰷗ནས་སྐྱེས་ཀྱང་མ་སྐྱེས་ཞེས། །ཚིག་གི་བདག་པོ་ཁྱོད་ཀྱིས་གསུང་#𰷘། །ཤེས་
པ་མེད་པར་ཤེས་བྱ་#𰷙མིན། །དེ་མེད་རྣམ་པར་ཤེས་པའང་མེད། །དེ་ཕྱིར་ཤེས་
དང་ཤེས་བྱ་དག །རང་དངོས་མེད་ཅེས་ཁྱོད་ཀྱིས་གསུང་#𰷚། །མཚན་ཉིད་མཚོན་
བྱ་གཞན་ཉིད་ན#𰷛། །མཚོན་བྱ་མཚན་ཉིད་མེད་པར་འགྱུར། །ཐ་དད་མིན་
ནའང་:མེད་དེ་#𰷜པར། །ཁྱོད་ཀྱིས་གསལ་པོ་ཉིད་དུ་བསྟན། །མཚན་ཉིད་
མཚོན་བྱ་རྣམ་བྲལ་ཞིང་། །ཚིག་གིས་བརྗོད་པ་རྣམ་སྤངས་པར། །ཁྱོད་ཀྱི་#𰷝ཡེ་
ཤེས་སྤྱན་ཉིད་ཀྱིས། །འགྲོ་བ་འདི་དག་ཞི་བར་མཛད། །དངོས་པོ་ཡོད་པ་ཉིད་
མི་སྐྱེ། །མེད་པའང་མ་ཡིན་ཡོད་མེད་མིན། །བདག་ལས་མ་ཡིན་གཞན་ལས་
མིན། །གཉིས་མིན་:སྐྱེ་བ་#𰷞ཇི་ལྟ་བུ། །ཡོད་པ་གནས་པར་རིགས་འགྱུར་གྱི། །
འཇིག་པར་འགྱུར་བ་མ་ཡིན་ནོ། །མེད་པ་མི་གནས་པར་རིགས་#𰷟པས། །འཇིག་
པར་འགྱུར་བ་མ་ཡིན་ནོ། །རེ་ཞིག་ཞིག་པའི་རྒྱུ་ལས་ཀྱང་། །འབྲས་བུ་འབྱུང་
བར་མི་རིགས་ལ། །མ་ཞིག་ལས་མིན་རྨི་ལམ་དང་། །འདྲ་བའི་སྐྱེ་བ་ཁྱོད་ཉིད་
བཞེད། །ཞིག་དང་མ་ཞིག་པ་དག་གིས། །རྒྱུ་ལས་འབྲས་བུ་འབྱུང་བ་དག །སྒྱུ་
མ་འབྱུང་བ་བཞིན་དུ་འབྱུང་། །ཀུན་ཀྱང་དེ་བཞིན་ཁྱོད་ཀྱིས་གསུངས#𰷠། །དེ་


[𰸪118a]
ཕྱིར་ཁྱོད་ཀྱིས་འགྲོ་འདི་དག །ཡོངས་སུ་བརྟགས་པ་ལས་བྱུང་བར། །ཀུན་དུ་
ཤེས་བྱ་འབྱུང་བ་ནའང་། །སྐྱེ་བ་མེད་ཅིང་འགག་མེད་གསུངས། །རྟག་ལ་འཁོར་
བ་ཡོད་མ་ཡིན། །མི་རྟག་པ་ལའང་འཁོར་བ་མེད། །དེ་ཉིད་རིག་པའི་མཆོག་
ཁྱོད་ཀྱིས། །འཁོར་བ་རྨི་ལམ་འདྲ་བར་གསུངས། །སྡུག་བསྔལ་རང་གིས་བྱས་པ་
དང་། །གཞན་གྱིས་བྱས་དང་གཉིས་ཀས་བྱས། །རྒྱུ་མེད་པར་ནི་རྟོག་གེ་འདོད། །
ཁྱོད་ཀྱིས་#𰷡རྟེན་ནས་འབྱུང་བར་གསུངས། །རྟེན་ཅིང་འབྲེལ་པར་གང་འབྱུང་བ། །
དེ་ཉིད་ཁྱོད་ནི་སྟོང་པར་བཞེད། །དངོས་པོ་རང་དབང་ཡོད་མིན་ཞེས། །མཉམ་
མེད་ཁྱོད་ཀྱི་སེང་གེའི་སྒྲས#𰷢། །ཀུན་རྟོག་ཐམས་ཅད་སྤང་#𰷣པའི་ཕྱིར། །སྟོང་
ཉིད་བདུད་རྩི་སྟོན་མཛད་ན། །གང་ཞིག་དེ་ལ་ཞེན་གྱུར་པ། །དེ་ཉིད་ཁྱོད་ཀྱིས་
ཤིན་ཏུ་སྨད། །བེམས་པོ་གཞན་དབང་སྟོང་པ་ཉིད། །སྒྱུ་མ་བཞིན་དུ་རྐྱེན་འབྱུང་
བར། །མགོན་པོ་ཁྱོད་ཀྱིས་ཆོས་ཀུན་གྱི། །དངོས་མེད་གོམས་པར་མཛད་པ་
ལགས། །ཁྱོད་ཀྱིས་ཅུང་ཞིག་མ་བསྐྱེད་ཅིང་། །འགའ་ཡང་བཀག་པ་མ་མཆིས་
ལ། །སྔོན་གྱི་ཇི་ལྟར་ཕྱིས་དེ་བཞིན། །དེ་བཞིན་ཉིད་ནི་ཐུགས་སུ་ཆུད། །
འཕགས་པ་རྣམས་:ཀྱིས་བསྟན་#𰷤པ་ཡི། །བསྒོམ་#𰷥མ་ཞུགས་པར་མཚན་མེད་འདི། །
རྣམ་པར་ཤེས་པར་འགར་འགྱུར་རམ། །མཚན་མ་མེད་ལ་མ་ཞུགས་པར། །ཐར་
པ་མེད་ཅེས་གསུངས་པའི་ཕྱིར། །དེ་ཕྱིར་ཁྱོད་ཀྱིས་ཐེག་ཆེན་རྣམས། །མ་ལུས་
པར་ནི་དེ་ཉིད་བསྟན། །བསྟོད་པའི་སྣོད་ཁྱོད་བསྟོད་པ་ལས། །བདག་གིས་#𰷦
བསོད་ནམས་གང་ཐོབ་པ། །དེས་ནི་འགྲོ་བ་མ་ལུས་རྣམས། །མཚན་མའི་འཆིང་
ལས་གྲོལ་གྱུར་ཅིག །འཇིག་རྟེན་ལས་འདས་པར་བསྟོད་པ། སློབ་དཔོན་
འཕགས་པ་ཀླུ་སྒྲུབ་ཀྱིས་མཛད་པ་རྫོགས་སོ།། །།
རྒྱ་གར་གྱི་མཁན་པོ་ཀྲྀཥྞ་#𰷧པཎྜི་ཏ་དང་། ལོ་ཙཱ་བ་ཚུལ་ཁྲིམས་རྒྱལ་བས་


[𰸫118b]
<dབསྟན་འགྱུར། བསྟོད་ཚོགས། ༼ཀ༽ ༡ བསྒྱུར་ཅིང་ཞུས་ཏེ་གཏན་ལ་ཕབ་པའོ། ། ། ་572) བཀ་ཀོ་ལ།#𰷨 ཀྱང་སྐྱོད་བྱེད་ཁག་པ། ་རྟ་དར་བ་ནས། ཟླ་བ་གྲོ་བ་ང་པ་ཚོ་ཁང་བཤིག་པ་བ་ཁ་ནི། ཡང་དག་བས མ། ༡ ཊ་ཀྱི་ཡི ད་ལ་པོ།2 ལ་གནས་པ་ལ་དཔགས་མི་འབབ་པ། ནགས་ཚུ ་ཁ་སྐོ། །བ། ང་།
<s༡༩༥>
1«པེ་»«སྣར་»ལྟར་བཀོད། 
2«པེ་»«སྣར་»བ། 
3«པེ་»«སྣར་»བཞུགས།
2«པེ་»«སྣར་»གི་གཟུགས།
<s༡༩༦>
1«པེ་»«སྣར་»མེད། 
2«པེ་»«སྣར་»འཚིག 
3«པེ་»«སྣར་»རྟོགས།
2«པེ་»«སྣར་»«པེ་»«སྣར་»བལྟོས།
3«པེ་»«སྣར་»བརྟེན། »
4«པེ་»«སྣར་»གསུངས། 
5«པེ་»«སྣར་»པ།
4«པེ་»«སྣར་»གསུངས།
5«པེ་»«སྣར་»ནི།
6«པེ་»«སྣར་»དེ་མེད།
7«པེ་»«སྣར་»མཚོན།
8«པེ་»«སྣར་»ཀྱིས།
9«སྣར་»སྐྱེས་པ།
10«པེ་»«སྣར་»རིག
11«པེ་»«སྣར་»བསྲུངས།
<s༡༩༧>
1«པེ་»«སྣར་»ཀྱི། 
2«པེ་»«སྣར་»སྒྲ།
2«པེ་»«སྣར་»སྤངས།
3«པེ་»«སྣར་»ཀྱི་བརྟེན།
4«པེ་»«སྣར་»བསྒོམས།
5«པེ་»«སྣར་»གི།
6«པེ་»ཀྲི། «སྣར་»ཀྲྀ།
7བ>«ར་»བ་ཚོ་དད་པ་དང་བ་ལ་དང་། ནག་པ་ <p1-3>  ) ཏང་ད་ན་བ་མ་འ། ། ར་། 3 ་བསྡུར་འབྲས་རེའུ་མིག | རྗེ་ཎཱ་དེ་དང་ཉེ་བ་ནས་བློ་པ། བསྟོད་ཚོགས། （༡༢) ༢༡) ཁྱོད་དཔེ་གཞི། སྡེ་དགེ། པེ་ཅིན། སྣར་ཐང་། ཅོ་ནེ།ལ། བློ དང་པ སྡེ་ཚན། : བསྟོད་ཚོགས། བསྟོད་ཚོགས། ། བསྟོད་ཚོགས། | ཚན་གྲངས། ༡༢ ། བསམ་པོད་རྟགས། ལྡེབ། ༦༨ པ ༧༥ བ-༧༧ན ༣ ཕྲེང་། ། ཚིག་རྐང་། ། ཚེག་ཁྱིམ། ། ༡༩༧ ༡༢ ༦རབ-༦༩ བ་ནན་པ་བར་༡༠༤ 21 | کا ملا  <p1-198>

d>
