[𰹹157b]
{D3928}༄༅
:


༅། །རྒྱ་གར་སྐད་དུ། ཨེ་ཀ་སྨྲྀ་ཏི་ཨུ་པ་དེ་ཤ །བོད་སྐད་དུ།
དྲན་པ་གཅིག་པའི་མན་ངག །བཅོམ་ལྡན་འདས་འཇིག་རྟེན་དབང་ཕྱུག་ལ་
ཕྱག་འཚལ་ལོ། །ཐམས་ཅད་མཁྱེན་ལ་གུས་བཏུད་དེ། །འཕགས་པ་ཀླུ་སྒྲུབ་
ཕྱག་འཚལ་ནས། །ཨ་བ་དྷཱུ་ཏཱི་#𱅍བདག་གིས་ནི། །ཅིག་ཅར་འཇུག་པའི་མན་
ངག་བྲི། །འདིར་བྱང་ཆུབ་སེམས་དཔའ་སེམས་དང་པོ་བསྐྱེད་པ་ནས་ཉེ་བར་
བཟུང་སྟེ། དབང་བསྐུར་ཆེན་པོ་མ་ཐོབ་ཀྱི་བར་དེ་སྲིད་དུ་དེའི་བྱ་བ་ནི་གཉིས་ཏེ།
ཤེས་རབ་ཀྱི་བྱ་བ་དང་། ཐབས་ཀྱི་བྱ་བའོ། །དེ་ལ་ཤེས་རབ་ནི་ཆོས་ཐམས་
ཅད་གདོད་མ་ནས་མ་སྐྱེས་པ་དང་པོ་ཉིད་ནས་ཆོས་ཀྱི་དབྱིངས་ཉིད་དུ་ཤེས་པའོ། །
དེའི་བྱ་བ་ནི་ལས་དང་པོ་པ་དེ་ཉིད་ནས་ཇི་སྲིད་དབང་བསྐུར་བ་མ་ཐོབ་ཀྱི་བར་དེ་
སྲིད་དུ་ཉིན་མཚན་དུས་རྟག་ཏུ་དེ་ཉིད་བསྒོམ་པའོ། །ཐབས་ནི་སེམས་ཅན་མི་
གཏོང་བའི་བྱང་ཆུབ་ཀྱི་སེམས་སོ། །དེའི་བྱ་བ་ནི་ལུས་དང་ངག་དང་ཡིད་ཀྱི་བྱ་


[𰹺158a]
བ་ཐམས་ཅད་སེམས་ཅན་ཐམས་ཅད་ཀྱི་ཆེད་མ་ཡིན་པ་ཅི་ཡང་མེད་དེ། དངོས་
སམ་བརྒྱུད་པས་སོ། །འདི་ཡང་སེམས་ཅན་ལ་དམིགས་པ་དང་། དམིགས་པ་
མེད་པའི་རིམ་པའོ། །དེའི་རིམ་པ་ནི་འདི་ཡིན་ཏེ། མི་མཁས་པ་རབ་རིབ་
ཅན་དང་། མཁས་པ་རབ་རིབ་དངས་པའོ། །གང་གི་ཚེ་ཆོས་ཀྱི་སྐུ་
མངོན་སུམ་དུ་མཛད་ཕན་ཆད་ཤེས་རབ་མངའ་སྟེ་ཡེ་ཤེས་ཉིད་དུ་གྱུར་ནས་གནས་
སོ། །ཤེས་རབ་ཀྱི་བྱ་བ་ནི་མི་མངའ་སྟེ་གོམས་ནས་མཐར་ཕྱིན་པའི་ཕྱིར་རོ། །
ཐབས་དེའི་བྱ་བ་ནི་དམིགས་པ་མེད་པ། རང་གི་ངང་གིས་ལྷུན་གྱིས་གྲུབ་པ་དང་།
འབད་པ་དང་རྩོལ་བ་མེད་པར་འབྱུང་ངོ་། །བྱང་ཆུབ་སེམས་དཔའ་ལས་དང་པོ་
པས་ནི་གང་ཟག་གི་བདག་ཡོད་པ:ས་སེམས་ཅན་ཞེས་བརྟགས་ཤིང་དེས་སྡུག་
བསྔལ་བ་ལ་#𱅎སྙིང་རྗེ་བསྐྱེད་དོ། །དེས་ན་#𱅏གོམས་ནས་ནི་སེམས་ཅན་ཞེས་བྱ་
བ་ནི་དང་པོ་ཉིད་ནས་མེད་ཀྱི། གློ་བུར་དུ་མིང་དུ་བཏགས་པར་ཟད་དོ། །
གཞན་དུ་ན་རྟེན་འབྲེལ་གྱི་ཕུང་པོ་དང་ཁམས་དང་སྐྱེ་མཆེད་ཙམ་ཞིག་ལས་གཞན་
འདི་ན་ཅི་ཡང་མེད་དོ་སྙམ་དུ་རྟོགས་#𱅐པ་དང་། ཡང་འདི་དག་ནི་རང་གི་
སེམས་འབའ་ཞིག་ཏུ་ཟད་ཀྱི། གཞན་འདི་ན་ཅི་ཡང་མེད་དོ་སྙམ་དུ་རྟོགས་ན་
དེས་#𱅑སྡུག་བསྔལ་བ་རྣམས་ལ་སྙིང་རྗེ་སྐྱེའོ། །གང་གི་ཚེ་སངས་རྒྱས་ཀྱི་ས་ལ་མི་
དམིགས་པའི་ཡུལ་མེད་དེ། འཕགས་པ་རབ་ཀྱི་རྩལ་གྱིས་རྣམ་པར་གནོན་:པས་
ཞུས་#𱅒པ་ལས་ཇི་སྐད་དུ། སངས་རྒྱས་བཅོམ་ལྡན་འདས་ཀྱི་#𱅓ཡེ་ཤེས་ཀྱིས་ཅི་
ཡང་མི་གཟིགས་ཏེ། དེ་ཅིའི་ཕྱིར་ཞེ་ན། ཡེ་ཤེས་ཀྱི་ཡུལ་མི་མངའ་བའི་ཕྱིར་
རོ་ཞེས་གསུངས་སོ། །འོ་ན་དུས་དེ་ན་#𱅔ཡེ་ཤེས་ཡོད་དམ་མེད་ཅེ་ན། འཕགས་
པ་ཀླུ་སྒྲུབ་མི་བཞེད་དེ། ཇི་སྐད་དུ། སེམས་ནི་སངས་རྒྱས་ཐམས་ཅད་
ཀྱིས། །མ་གཟིགས་མི་གཟིགས་གཟིགས་མི་འགྱུར། །རང་བཞིན་མེད་པའི་རང་


[𰹻158b]
བཞིན་ལ། །ཅི་ལྟ་བུ་ཞིག་གཟིགས་པར་འགྱུར། །ཞེས་གསུངས་པ་དང་། བརྒྱུད་
པའི་མན་ངག་འདི་ཡིན་ནོ། །:དེས་ན་#𱅕གཞན་གྱི་དོན་ལས་མ་གཏོགས་པ་བྱ་བ་
གཞན་ཅི་ཡང་མི་མངའ་ལ། འདི་ལྟར་གཞན་གྱི་དོན་ནི་འདོད་པར་བྱ་བའི་དོན་
གྱི་འབྲས་བུའི་གཙོ་བོ་ཡིན་ཏེ། ཇི་སྐད་དུ། འཕགས་པ་ཀླུ་སྒྲུབ་ཀྱི་ཞལ་
སྔ་ནས། གཞན་དོན་ཕུན་སུམ་ཚོགས་པ་ནི། །འབྲས་བུའི་གཙོ་བོ་ཡིན་པར་
འདོད། །སངས་རྒྱས་ཉིད་སོགས་དེ་ལས་གཞན། །དེ་དག་དོན་གྱི་འབྲས་བུར་
འདོད། །ཅེས་གསུངས་སོ། །དེ་ཁོ་ན་ཉིད་ལ་འཇུག་པའི་མན་ངག་ཀྱང་བློ་ལ་
གནས་པར་བྱའོ། །ཚུལ་ཁྲིམས་རྒྱལ་བས་བསྐུལ་བ་ཡིས། །འདིར་ནི་བསྡུས་
ནས་བསྟན་པ་ཡིན། །རྒྱས་པར་ཀླུ་སྒྲུབ་གདམས་#𱅖ངག་དང་། །ཐེག་ཆེན་མདོ་
སྡེ་ལྟ་བར་གྱིས། །ཅིག་ཅར་འཇུག་པའི་མན་ངག་པཎྜི་ཏ་དཱི་པཾ་ཀ་ར་ཤྲཱི་ཛྙཱ་
ནས་མཛད་པ་རྫོགས་སོ།། །།
པཎྜི་ཏ་དེ་ཉིད་དང་ལོ་ཙཱ་བ་ཚུལ་ཁྲིམས་རྒྱལ་བས་བསྒྱུར་བའོ།།


[𰹼159a]
<d<s༢༨>
༢༨ ༢ བསྟན་འགྱུར། #𱅗་དབུ་མ། ཀིའི ༡༢༥ ਸਭੂਸ ਸਵਾ ਸੌਂਗਸਿੰਗਲ 12A) ਭ ར་བ་ན་བ་དང་ਹਸ ਨਸਲਕਪੈਸਟਾਉ ॥ ਵਾ ਲਹਿਰ ਲਕਸ਼ ਸਾਸ ਹ ਕ ਨਹਿਰੰਨ 1 ਸਤੰਕਵਾੜ ་མ་བསྡུར་མཆན། ། 2 ཡན་ལག་ཁ་ཁ། འ ༢༧༩ མཚན་བྱང་འདི་ཆོས་ཚན་འདིའི་མཚན་བོད་སྐད་དུ་སྨོས་པ་ལྟར་བཀོད། «པེ་»«སྣར་»ཏི།
2«པེ་»«སྣར་»ལས། 
3«པེ་»«སྣར་»དེ་ནས། 
4«པེ་»«སྣར་»རྟོག
3«པེ་»«སྣར་»དེ། 
4«པེ་»གང 
5«སྣར་»-པས་ཞུས།
4«པེ་»«སྣར་»ཀྱིས། 
5«པེ་»«སྣར་»ནས། ། ཀུ་ཊཌེཀྱི་སྲོལ་ཡོད།
<s༢༨༡>
1«པེ་»«སྣར་»དེ་ནས།
2«སྣར་»གདམ། ་པ་1 ཀྱི| གྲ་བློ བའ་བ།: :ག་བསྒྲུབ་ན་ཀུས། :2 1:|:ཀྱིད་པ། ། བོའུ་ཁྲ་ལ་ལ་འབགས་ད ང་2 བྱེ་ལ་དགའ་: : ། ་དབུ་མ། (༡༠༧) འཚ འི་ང་:1:|:ཀ་བ་དང་། ། སྲིད་། འ་པ། རྒྱ་ནག་བ་དུ་མ་དང་བ སྡུར་འབྲས་རེའུ་མིག་པ ། པེ་ཅིན། སྣར་ཐང་། སྣར་ཐང་། ཅོ་ནེ། ། ཀླུ་སྒྲུབ་སྒོམ་རིམ། དབུ་མ། དཔེ་གཞི།- སྡེ་དགེ། དབུ་མ། པོད་རྟགས། ཚན་གྲངས། ། ལྡེབ། ། ༩༤བ་- ༩༥བ ༡༢ ཚེག་ཁྱིམ། ། ༦༦ར ཕྲེང་། ། ་།༡༠༤ན་- ༡༠༥ན༽ ། ༡༠༣བ?- ༡༠༤ན་། ༩༦བ་-༩༧བར། ། ༡༨ ། ༡༤ ། ༡༣་། བ་
<s༦༦༦>
༦༦༦ ༦༦༦ ། ༦༦༨ ་ཡི་ཤེས་ཀྱིས་རྩི་ཤེས:ན་ཉིད་པ་ཡིན། ང་ལ་ཡོད་དང་མེད་དེ་འདུག ། དེ ་ནི་གདང་ལ། སྤྱིར་དམ་པ་ཁྱེད་ལ་འབུལ ་བ་མེད་པའི་དབང་པོ ་ <p61-282>

d>
