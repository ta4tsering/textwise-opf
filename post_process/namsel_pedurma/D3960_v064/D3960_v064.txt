[𱒢946a]
{D3960}ན༡༩༡
༄ག །སྤྱོད་པ་བསྡུས་པའི་སྒོན་མ།



①
༄༤། །རྒྱ་གར་སྐད་དུ། ་ཙཱརྱ་སཾ་གྲ་ཧ་⑤པྲ་དཱི་པ། བོད་སྐད་དུ།
སྤྱོད་པ་བསྡུས་པའི་སྒོན་མ། འཇིག་རྟེན་དབང་ཕྱུག་ལ་ཕྱག་འཚལ་ལོ། །གང་
གི་གསུང་གི་འོད་ཟེར་གྱིས། །བདག་སོགས་རྨོངས་པ་མ་ལུས་པའི། །སྙིང་གི་་
པདྨ་ཁ་འབྱེད་པའི། །དམ་པའི་སྐྱེས་མཆོག་དེ་ལ་འདུད། །གསང་སྔགས་ཕ་
རོལ་ཕྱིན་པ་ལ། །བརྟེན་ནས་བྱང་ཆུབ་བསྒྲུབ་①བོ་ཞེས། །བླ་མ་སངས་རྒྱས་
གསུངས་པས་ན། །དེ་དོན་བདག་གིས་བྲི་བར་བྱ། །གསང་སྔགས་འདི་རུ་
བརྗོད་མི་བྱ། །ཕ་རོལ་ཕྱིན་ལུགས་སྤྱོད་པ་ཡིརྗོ། །བྱང་ཆུབ་སེམས་དཔའི་སྤྱོད་
པ་དག །མདོ་ཙམ་བདག་གིས་བཤད་པར་བྱ། །སེམས་བསྐྱེད་སྔོན་དུ་སོང་བ་
ཡིས-། །བྱང་ཆུབ་སེམས་དཔའི་སྡོམ་པ་བླང་། །མདོ་སྡེ་མ་ལུས་ཀུན་བལྟ་ཞིང་།།
བསྟན་བཅོས་མཐའ་དག་མཉན་པར་བྱ། །ལུས་དང་ངག་དང་ཡིད་གསུམ་གྱིས། །
ཇི་སྐད་བཤད་པའི་སྡོམ་པ་རྣམས། །མ་ཉམས་གཙང་མར་བསྲུང་⑤བྱས་ལ། །
64བྱེད1854


[𱒣946b]
ཚུལ་ཁྲིམས་རྣམ་པར་དག་པར་བྱ། །ཟས་ཀྱི་ཚོད་ཀྱང་རིག་པར་བྱ། །དབང་
་པོ་རྣམས་ཀྱི་སྒོ་ཡང་བསྡམས། །ནམ་གྱི་ཆ་སྟོད་ཆ་སྨད་ལ། །མི་ཉལ་རྣལ་འབྱོར་
བརྩོན་པར་བྱ། །ཁ་ན་མ་ཐོ་ཕྲ་རབ་ལའང་། །ཤིན་ཏུ་འཇིགས་པ་བསྐྱེད་པར་
བྱ-། །མཚན་མོ་ཆ་གསུམ་བགོ་བྱ་སྟེ། །ཐ་མའི་ཆ་ལ་ལྡང་བར་བྱ། །གདོང་
ལ་སོགས་པ་བཀྲུ་བའམ། །ཡང་ན་མ་བཀྲུས་པ་ཡང་རུང་། །བདེ་བའི་སྟན་ལ་
འདུག་ནས་ནི། །ཆོས་རྣམས་ཆོས་ཉིད་དྲན་པར་བྱ། །མཚན་མས་གཡེངས་
པས་མ་ནུས་ན། །ལངས་ལ་དངོས་པོ་སྣང་བ་ཀུན། །སྒྱུ་མ་ལྟ་བུར་ཉེ་བར་བརྟག །
བར་སྐབས་དེར་ཡང་དགེ་སྦྱོར་ཡང་། །ཡན་ལག་བདུན་པ་རྫོགས་པར་བྱ། །
སྨོན་ལམ་ཤིན་ཏུ་རྒྱ་ཆེན་གདབ། །ཡང་ན་སྔར་གྱི་སྒོམ་ལ་བསྒོམ། །དེ་ནས་
ཟས་ཀྱི་དུས་དག་ཏུ། །སྙིང་པོ་མེད་པའི་ལུས་འདི་ཡིས། །སྙིང་པོ་དམ་པ་
བཙལ་བྱ་ཞེས། །ལུས་ལ་གྲུ་ཡི་བློ་གཞག་ལ། །རྒྱགས་པ་སྐྱེད་ཕྱིར་མི་བཟའ་
་ཞིང་། །རོ་ལ་ཆགས་པས་མི་བཟའོ། །ཟས་ལ་ཆ་བཞིར་བགོ་བྱ་སྟེ། །དང་པོ་
ལྷ་ལ་བཤོས་གཙང་དབུལ། །དེ་རྗེས་ཆོས་ཀྱི་སྲུང་མ་ལ། །གཏོར་མ་ཤིན་ཏུ་རྒྱ་
ཆེན་བཏང་། །རང་གིས་ཟོས་ཤིང་འཐུངས་པ་ཡི①། །ལྷག་མ་འབྱུང་པོ་ཀུན་ལ་
སྦྱིན-། །བར་སྐབས་དེར་ཡང་སྒྲུང་རྒྱུད་④དང་། །ངོ་མཚར་ཅན་གྱི་གཏམ་
ཡང་བྱ། །དེ་ནས་ལངས་ལ་ཅུང་ཞིག་བཅག །ཡང་ན་རྟེན་ལ་བསྐོར་བ་བྱ། །
བཟླས་བརྗོད་གླེགས་བམ་བཀླག་པའམ། །ཡང་ན་བདེ་གཤེགས་གཟུགས་བརྙན་
བྱ-། །ཇི་སྲིད་རྡུལ་ནི་མ་བྱུང་བར། །དེ་སྲིད་བསྐོར་ཞུབ་མ་ཡེངས་པར །
བྱས་ལ་སྨོན་ལམ་རྒྱ་ཆེན་གདབ། །མདོར་ན་མགོན་པོ་བྱམས་པ་ཡིས། །བཤད་
པའི་ཆོས་སྤྱོད་བཅུ་པོ་རྣམས། །ཡིད་ནི་རབ་ཏུ་མ་ཡེངས་ཤིང་། །སྒྱུ་མ་ལྟ་
བུར་དྲན་པས་སྤྱད། །གལ་ཏེ་ཡོད་ན་དགེ་འདུན་མཆོད། །ཡང་ན་བྱེས་པའི་་
64-1855


[𱒤947a]
སྟོན་མོ་བྱ། །མགོན་མེད་དག་ལ་སྦྱིན་པ་ནི། །རྣལ་འབྱོར་བསོད་ནམས་ཚོགས་
སུ་འགྱུར། །ཉིན་མོའི་བྱ་བ་རྫོགས་པ་དང་། །མཚན་མོའི་ཆ་ནི་དང་པོ་རུ། །
ཆོས་ཉིད་སྤྲོས་པ་དང་བྲལ་བ། །ཤེས་པའང་སྤྲོས་དང་བྲལ་བར་གཞག །
མཚན་མོའི་གུང་ལ་བབ་པ་ན། །ལྡང་དང་སྣང་བའི་འདུ་ཤེས་ཀྱིས། །སེང་གེ་
ཇི་ལྟར་ཉལ་བ་ལྟར། །དགེ་བའི་གཉིད་ནི་ལོག་པར་བྱ། །སྤྱིར་ན་མཉམ་་
གཞག་སེམས་བརྟན་ན། །ལུས་ངག་དགེ་བ་གཙོར་མི་བྱ། །ཡང་ན་མཉམ་
གཞག་མི་གསལ་ན། །འཇིག་རྟེན་མཐུན་འཇུག་བྱ་བའི་ཕྱིར། །ལུས་ངག་དགེ་
བ་ཅི་ནུས་བྱ། །འཇིག་རྟེན་སེམས་དང་མ་མཐུན་ན། །འདི་ནི་བདག་གི་ཆོས་
མིན་ཞེས། །བསམ་པ་བཟང་པོ་སྔོན་བཏང་ལ། །འཇིག་རྟེན་ཡུལ་ཆོས་དྲི་བར་
བྱ་།་ །ཥྤེ་པ་ལ་ཡི་ཡུལ་དུ་ནི། །རང་གི་①གྲོགས་པོས་བསྐུལ་ནས་བྱས། །
གསང་སྔགས་ལུགས་ལ་མི་མོས་ན། །འདི་ལྟར་མཛོད་ཅིག་སྒྲ་བི་④ར། །སྤྱོད་པ་
བསྡུས་པའི་སྒྲོན་མ་སློབ་དཔོན་མཁས་པ་ཆེན་པོ་དཔལ་མར་མེ་མཛད་ཡེ་ཤེས་ཀྱིས་
མཛད་པ་རྫོགས་སོ།། །།
རྒྱ་གར་གྱི་མཁན་པོ་པཎྜི་ཏ་དཱི་པཾ་④ཀ་ར་ཤྲཱི་ཛྙཱ་ན་དེ་ཉིད་དང་། ལོ་ཙཱ་བ་
དགེ་སློང་ཚུལ་ཁྲིམས་རྒྱལ་བས་བསྒྱུར་ཅིང་ཞུས་པའོ།། །།་





④
64-1856


[𱒥947b]
<𰵢d
<r༡༨༥༤>
<u①>ཚན་བྱང་འདི་ཆོས་ཚན་འདིའི་མཚན་བོད་སྐད་དུ་སྨོས་པ་ལྟར་བཀོད་ཅིང་། «པེ་»«སྣར་»པ་སྤྱོད་པ་བསྡུས་པའི་སྒྲོན་མ་བཞུགས། ཞེས་འཁོད།
<u②>«པེ་»ཙརྱ་སང་གྲ་ཧཱ། «སྣར་»ཙཱརྱ་སང་གྲ་ཧཱ།
<u④>«པེ་»«སྣར་»སྒྲུབ།
<u⑩>«པེ་»སྐོ«སྣར་»སྟསྤྲིན།
<u⑩>«པེ་»སུངས། «སྣར་»བསྲུངས།
<r༡༨༥༥>
<u①>«པེ་»སྐོ«སྣར་»སྟསྤྲིས།
<u②>«པེ་»«སྣར་»སྟབརྒྱུད།
<u①>«པེ་»྾«སྣར་»སྟངྒེར།
<r༡༨༥༦>
<u①>«པེ་»྾«སྣར་»སྟནས།
<u②>«པེ་»྾«སྣར་»བའི།
<u④>«པེ་»«འདིར་»སྟབ།
<u④>«པེ་»རི་མངྒ་ལོ། «སྣར་»བཀྲི།ས། ་བསྡུར་འབྲས་རེའུ་མིག དབུ་མ། (༡༤༡)  <p64-1857>  d>
